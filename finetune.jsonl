{"messages": [{"role": "system", "content": ""},{"role": "user","content": "Kirjoita artikkeli, jonka pääotsikko on Suunnittele ja toteuta onnistunut somekampanja verkkokaupalle testatusti toimivan mallin avulla"},{"role": "assistant","content": "Onko yritykselläsi verkkokauppa ja haluaisit kasvattaa sen myyntiä somemarkkinoinnilla? Kun suunnittelet ja toteutat markkinointikampanjan oikein, voit tavoittaa uutta potentiaalista asiakaskuntaa ja muuttaa heidät ostajiksi. MAIJU Onko yritykselläsi verkkokauppa ja haluaisit kasvattaa sen myyntiä somemarkkinoinnilla? Kun suunnittelet ja toteutat markkinointikampanjan oikein, voit tavoittaa uutta potentiaalista asiakaskuntaa ja muuttaa heidät ostajiksi. Olet varmasti kuullut monia vinkkejä somekampanjan toteuttamiseen, mutta tässä blogissa vinkit myös yhdistetään testatusti toimivaan MRACE®-malliin. Aluksi on hyvä kerrata seikkoja, jotka ovat kaikki avainasemassa onnistuneen kampanjan luomisessa: Tavoitteiden määrittäminen. Oikeiden kanavien valinta. Kohderyhmien löytäminen. Houkuttelevien mainosten luominen. Kampanjan seuranta ja optimointi. Hyvän asiakaskokemuksen tarjoaminen. Tässä blogissa annamme sinulle vinkkejä siitä, miten teet onnistuneen mainoskampanjan verkkokaupalle hyödyntäen sosiaalisen median alustoja ja MRACE®-mallia, joka huomioi asiakkaan ostopolun vaiheen. Aseta tavoitteet ROAS huomioiden Aivan ensiksi lähdemme perusteista. Tavoitteiden asettaminen auttaa sinua määrittämään, mitä haluat saavuttaa kampanjallasi. Haluatko esimerkiksi lisätä verkkokauppasi kävijöitä, lisätä myyntiä tai kenties saada uusia asiakkaita? Määrittele tavoitteesi selkeästi ja realistisesti niin, että ne tukevat markkinoinnin tavoitteitasi. Markkinoinnin tavoitteet voi asettaa monella tapaa. Yksi konkreettinen tapa lähestyä niitä on 5s-malli eli: Sell eli myynnin lisääminen. Serve eli asiakkaiden palveleminen. Speak eli asiakasdialogin rakentaminen. Save eli kustannustehokkuuden parantaminen. Sizzle eli brändin rakentaminen. Tavoitteiden määrittäminen auttaa sinua suunnittelemaan kampanjan sisällön ja valitsemaan oikean kanavan. Tavoitteiden perusteella myös valitset oikeat mittarit (KPI:t), joiden avulla voit seurata kampanjan etenemistä ja menestystä. Mittaamisesta kerron lisää vielä hetken päästä. Ennen mainoskampanjan käynnistämistä on hyvä asettaa selkeä ROAS (Return On Ad Spend) -tavoite. ROAS kertoo meille kuinka monta euroa saadaan takaisin jokaista mainontaan käytettyä euroa kohden. Hyvä ROAS vaihtelee eri aloilla ja yrityksillä ja hyvän ROAS -tavoitteen määrittäminen riippuu paljolti kampanjan tavoitteesta. Kampanjan ROAS-arvon seuraaminen on tärkeää, sillä se auttaa sinua arvioimaan kampanjan onnistumista. Luo vakaa pohja: käytä jo hyväksi havaittua markkinoinnin mallia runkona MRACE® malli koostuu seuraavista vaiheista: Reach, Act, Convert, Engage sekä Measure. Some-kanavia voi jaotella MRACE®-mallin vaiheisiin sen perusteella mihin niiden ominaispiirteet sopivat parhaiten. Kampanjan rakennetta suunnitellessa sinun on huomioitava ostopolku ja pohdittava mihin polun vaiheisiin kampanja rakentuu. Onko sinulla tarpeeksi lämmintä yleisöä, jotta voit toteuttaa pelkän Convert-vaiheen kampanjan? Harvoin tämä on se tilanne, josta lähdetään. Usein tarvitaan myös Reach-vaihe mukaan, minkä avulla tavoitellaan kylmää yleisöä. Eri vaiheisiin tarvitaan erilaista sisältöä, koska ostopäätökseen vaikuttaa se kuinka tietoisia asiakkaat ovat tuotteistasi. Reach-vaiheessa sisältönä toimii usein kiinnostusta herättelevä verkkosivusisältö, jonka on tärkeää puhutella kohderyhmää. Usein tämä tapahtuu tarjoamalla ratkaisua heidän ongelmaansa tai täyttämällä heidän tarpeensa. Myös tuotemainonta, erityisesti kampanjamainonta saattaa olla riittävän kiinnostava, jotta asiakas ottaa ensiaskeleen kohti ostoa ja tutustuu verkkokauppaasi lisää. Act-vaiheen sisällössä asiakasta usein opetetaan tuotteiden käyttöön. Asiakas on ymmärtänyt ongelmansa tai tarpeensa, ja että saa siihen mahdollisesti ratkaisun verkkokaupastasi. Act-vaiheessa on tärkeää ohjata asiakas oikeiden tuotteiden pariin, ja tarjota niistä riittävästi hyödyllistä tietoa, minkä pohjalta asiakas osaa tehdä ostopäätöksen, johon voi olla tyytyväinen. Convert-vaiheessa sisältö on usein hyvin yksinkertaista, mutta sitäkin tärkeämpää. Tässä kohtaa emme halua menettää asiakasta kilpailijalle. Tuote nousee tässä kohtaa tärkeään rooliin, ja siitä on hyvä olla riittävästi tietoa saatavilla. Myös toimitus- ja maksutavat sekä palautusehdot kiinnostavat asiakasta varmasti, joten varmistathan että nämä tiedot ovat helposti saatavilla. Mahdolliset kampanjat, alennukset ja asiakasedut ovat usein myös tekijöitä, jotka usein vaikuttavat lopullisen ostopäätöksen tekemiseen. Engage-vaiheessa jo olemassa oleville asiakkaille tarjotaan ainutlaatuisia etuja. Miten saat asiakkaistasi kanta-asiakkaita? Tässä on usein mielikuvitus rajana, ja usein myös hyvin pienet asiat muuttuvat merkityksellisiksi. Esimerkiksi pieni yllätys paketin mukana voi saada asiakkaasi yllättymään ja ilahtumaan, mikä jättää ostoksesta todennäköisesti positiivisen mielikuvan ja tunnejäljen. Seuraavan ostotarpeen syntyessä olet todennäköisesti ensimmäisenä mielessä. Valitse kanavat ja tavoita oikea kohdeyleisö Tiedäthän, ketkä ovat potentiaalisia asiakkaitasi ja mitkä ovat heidän tarpeensa? Asiakastarpeiden tunnistamisen työkaluksi suosittelemme luomaan ostajapersoonat. Ostajapersoonista saadun tiedon avulla pystyt kohdentamaan markkinointikampanjasi oikeille ihmisille oikeilla viesteillä. Valitse kanavat sen mukaan, missä kohdeyleisösi viettää aikaansa ja mitkä kanavat toimivat parhaiten sinun tuotteillesi, tavoitteita unohtamatta. Kaikki sosiaalisen median alustat eivät ole samanlaisia. Jokaisella kanavalla on omat ainutlaatuiset piirteensä ja käyttäjäkuntansa. Kanavan valintaan vaikuttaa esimerkiksi: Käytettävissä oleva budjetti > LinkedInissä mainostaminen on kalliimpaa kuin Metan alustoilla. Halutut kohdennusvaihtoehdot > LinkedInissä voit kuitenkin kohdentaa uniikisti. Saatavilla oleva mainosmateriaali > TikTokissa mainostamiseen tarvitset videota. Lue vertailu somekanavien eroista: Somemainonta: Tiktok vs Intagram vs Facebook – Kuka voittaa maksetun mainonnan? Mittaaminen, optimointi ja dataperusteiset päätökset ovat avainasemassa jokaisessa somekampanjassa Kampanjan suorituskyvyn mittaaminen on yksi tärkeimmistä asioista markkinointikampanjan toteutuksessa. Mittaaminen auttaa sinua ymmärtämään, miten kampanja on suoriutunut ja mitkä tekijät ovat vaikuttaneet sen menestykseen. Mittaamisen avulla voit myös oppia kampanjan onnistumisista ja virheistä, jotta voit tulevaisuudessa tuottaa tuloksellisempia kampanjoita. Voit seurata kampanjan suorituskykyä monella eri tavalla. Verkkokaupassa pystyt mittaamaan asiakkaasi matkaa koko ostopolun ajan ja tarkastella kampanjoiden suoriutumista MRACE®-mallin eri vaheissa. Reach-vaiheessa voit mitata esimerkiksi mainonnan tavoittavuutta ja verkkosivustoliikennettä. Act-vaiheessa verkkosivusisältöjen kulutusta. Convert vaiheessa voit mitata esimerkiksi ostoskoriin lisäyksiä, ostojen määrää ja keskimääräistä oston arvoa. Engage-vaiheen hyvinä mittarina verkkokaupalle toimivati uudelleenostot ja niiden arvo. Tärkeintä on, että mittaamisessa keskitytään niihin mittareihin, jotka ovat tärkeitä juuri sinun verkkokaupallesi ja kampanjasi tavoitteille. Lue lisää verkkokaupan mittaamisesta: Verkkokaupan mittarit – Huomioi ainakin nämä asiat mittaamisessa Mittaaminen auttaa myös kampanjan optimoinnissa. Jos huomaat, että jokin kohderyhmä tai sisältö ei toimi odotetusti, voit tehdä muutoksia kampanjaan ja seurata niiden vaikutuksia. Muutokset voivat olla esimerkiksi kuvien vaihtaminen, mainostekstien viilaus tai täysin uudet kohderyhmät. Näin voit parantaa kampanjan suorituskykyä ja saavuttaa tavoitteesi tehokkaammin. Harvoin mikään mainoskampanja on täydellinen heti alusta alkaen. Tärkeää on seurata kampanjan suorituskykyä ja tehdä siihen parannuksia tarvittaessa. Oletko malttamaton ja odotat tuloksia heti ensimmäisen käytetyn euron jälkeen? Lue silloin: Kuinka nopeasti voit odottaa tuloksia somemarkkinoinnilla? Mainosten sisältö ja visuaalisuus ovat suuressa roolissa, jotta voit erottautua massasta Ole luova ja kokeilunhaluinen kampanjaa suunnitellessasi, sillä rohkeat ja uniikit ideat voivat erottaa sinut muista kilpailevista verkkokaupoista. “Miksi asiakkaan pitäisi valita tehdä ostos juuri sinun verkkokaupastasi? Mainoskampanjasi sisällöissä tulisi tulla esille selkeästi arvolupaus, joka kertoo asiakkaalle, miten hän hyötyy tuotteistasi.“ Mainoksiesi tulisi olla selkeitä, ytimekkäitä ja houkuttelevia. Käyttäjät näkevät satoja viestejä päivittäin sosiaalisessa mediassa, joten on olennaista luoda sellainen mainos, joka erottuu joukosta. Huolehdi, että mainoksessasi on selkeä call-to-action, joka kannustaa käyttäjiäsi tekemään halutun toiminnon, kuten klikkaamaan linkkiä tai tekemään ostoksen. Hyvin suunniteltu ja toteutettu visuaalinen sisältö kiinnittää kohderyhmäsi huomion ja saa pysähtymään mainoksesi äärelle. Kokeile erilaisia mainosviestejä, kuvia tai videoita ja vertaa tuloksia. Tämä prosessi tunnetaan nimellä A/B-testaus. Jos kampanjasi toteutuskanavaksi valikoitui Facebook, harkitse kampanjan toteuttamista dynaamisesti. Videot ovat yksi tehokkaimmista sisältömuodoista sosiaalisessa mediassa. Ne voivat auttaa sinua kertomaan tuotemerkkisi tarinan, esittelemään tuotteitasi tai opastamaan asiakkaitasi. Lue lisää videomainoksista eri ostopolun vaiheissa: Oikeanlaista materiaalia mainontaan eri ostopolun vaiheisiin näillä vinkeillä Ethän unohda, että mainoskampanjasi tulisi heijastaa brändi-ilmettäsi. Tämä auttaa asiakkaita yhdistämään mainoksesi brändiisi, mikä parantaa tunnettuutta ja luottamusta. Käytä siis johdonmukaista värimaailmaa, fontteja ja viestintätyyliä mainoksissasi. Tulokselliseen kampanjaan tarvitset mainoseuroja, mutta älä kuitenkaan jätä orgaanista puolta huomiotta. Tee markkinointikampanjasi ajaksi julkaisusuunnitelma, jota toteutat. Postaukset voivat sisältää esimerkiksi tuotenostoja, asiakastarinoita ja hyödyllisiä vinkkejä tuotteiden käyttöön. Vaikuttajayhteistyöt ovat loistava tapa tuoda tuotteitasi esille orgaanisella puolella. Kampanjan aikana panosta viestintään – älä jätä vastaamatta kanavissa tulleisiin kysymyksiin ja kommentteihin. Hyödynnä tehokkuutta ja tuloksellisuutta parantavia työkaluja Markkinointikampanjoiden toteutuksen avuksi on olemassa lukematon määrä erilaisia työkaluja. Sosiaalisen median kampanjan toteutukseen Smartly on lyömätön. Smartly on lyhyesti kuvailtuna maksetun some-mainonnan optimointi-, automatisointi- ja skaalaustyökalu, joka mahdollistaa työskentelyn tehokkaasti ja ketterästi aikaa säästäen. Smartlyn automaattisten sääntöjen avulla voit luoda käskyjä tavoitteisiisi peilaten. Sääntöjen pohjalta Smartly hoitaa mainosten optimointia ja budjetin skaalausta puolestasi, jolloin varmistat ettei kampanjaan laitettua rahaa valu hukkaan. Suomen Digimarkkinoilla sosiaalisen median tiimimme hyödyntää Smartlya niin Facebookiin, Instagramin kuin TikTokkiin suunnatuissa kampanjoissa. Tutustu lisää Smartlyn huikeisiin mahdollisuuksiin somekampanjoiden rakentamisessa ja optimoinnissa: Tuloksellinen maksettu mainonta sosiaalisessa mediassa Smartly -työkalun avulla Harkitse, otatko myös muut kanavat mukaan tehostamaan lopputulosta Puhuimme juuri somekampanjan rakentamisesta, mutta on todettava, että mikäli tavoitteesi ovat korkealla, pelkästään some ei kanavana välttämättä riitä. Sen vuoksi kannattaa harkita, otatko myös muita kanavia mukaan. Monikanavainen markkinointi tarjoaa mahdollisuuden laajentaa kohderyhmää. Kun teet mainontaa useiden kanavien kautta, voit tavoittaa erilaisia ihmisiä ja varmistaa, että viestisi näkyy ja kuuluu mahdollisimman monelle potentiaaliselle asiakkaalle. Monikanavaisuus myös lisää kampanjan näkyvyyttä ja muistettavuutta. Ihmiset altistuvat päivittäin valtavalle määrälle mainoksia ja viestejä eri kanavissa. Kun toteutat kampanjan monikanavaisesti varmistat, että viestisi näkyy useammin ja eri yhteyksissä. Suosittelen, että otat mukaan toteutukseen ainakin Google Ads -mainonnan ja sähköpostimarkkinoinnin. Näin tavoitat tuotteitasi hakevat Googlen verkostosta ja saat personoidusti viestittyä kampanjan sisällöstä sähköpostin avulla. Lataa opas verkkokaupan tärkeimmistä sähköpostiautomaatioista. Ethän unohda sitouttaa Viimeiseksi – älä unohda jälkimarkkinointia. Kampanjan aikana oston tehneet ihmiset ovat potentiaalisia kanta-asiakkaitasi, mutta he eivät todennäköisesti muutu sellaiseksi ilman huolenpitoa. Engage-vaiheessa mainonnan on tarkoitus sitouttaa asiakas yrityksen brändiin ja vahvistaa asiakkaan tunnetta hyvästä ostopäätöksestä. Esimerkiksi sähköpostiviestintä on hyvä ja tehokas keino pitää huolta personoiduin viestein siitä, että asiakas ei unohda verkkokauppaasi. Tässä annetuilla vinkeillä olet askeleen lähempänä onnistunutta kampanjaa. Jos kuitenkin tarvitset apua kampanjan toteutukseen, meidän sometiimi auttaa sinua mielellään. "}]}
{"messages": [{"role": "system", "content": ""},{"role": "user","content": "Kirjoita artikkeli, jonka pääotsikko on Kuinka lisätä myyntiä ja kysyntää markkinoinnin avulla?"},{"role": "assistant","content": "Hyvin suunniteltu ja toteutettu myyntisuppilo on yksi tärkeimmistä tekijöistä, kun haluat kasvattaa yrityksesi kysyntää ja myyntiä. VILMA UDD Jos haluat parantaa nopeasti markkinointinne tuomia tuloksia, kasvattaa tämän hetken kysyntää ja lisätä myyntiä, niin tämä blogi on sinulle. Kerron tässä blogissa, kuinka virität nykyisen myyntisuppilonne täyteen potentiaaliin taktisella tasolla. Jos kuitenkin myytte tuotteita tai palveluita, joiden ostoprosessi on pitkä tai joiden ostamista harkitaan hyvin tarkkaan, niin suosittelen lukemaan ensin blogitekstimme markkinointistrategian luomisesta. Markkinointistrategian avulla pystyt kasvattamaan merkittävästi yrityksenne pitkän ajan kysyntää, erottumaan kilpailijoista ja voittamaan enemmän sellaisia asiakkaita, joita kaikista eniten haluatte. Palataan sitten takaisin taktiselle tasolle. Jotta voit kasvattaa yrityksesi myyntiä, tarvitset kysyntää, ja jotta saat kysyntää, tarvitset markkinointia. Tämän yhtälön jo varmasti tiesitkin. Tässä blogitekstissä paneudun erityisesti siihen, miten kysyntää kasvattamalla myös myynti voi lähteä nousukiitoon. Markkinoinnin avulla tietenkin. Oli yrityksesi sitten B2B -markkinoilla toimiva, liidejä tavoitteleva suuryritys tai vaikka B2C -puolella toimiva pienempi verkkokauppa, tästä blogikirjoituksesta on hyötyä sinulle. Sukelletaan siis pidemmittä puheitta suoraan asiaan eli suppiloon. Myyntisuppilon merkitys myynnin ja kysynnän kasvattamisen näkökulmasta Jotta yrityksesi markkinointi toimisi haluamallasi tavalla, on myyntisuppilo rakennettava siten, että sen jokainen vaihe keskustelee keskenään ja tukee toisiaan. Myyntisuppilon toimintaa voidaankin ajatella samoin kuin tavallistakin suppiloa. Kun suppilo on tiivis ja siinä ei ole reikiä, kaikki suppilon läpi kaadettava neste valuu suoraan kulhoon. Jos taas suppilossa on reikiä, on lähes mahdotonta saada kaikkea nestettä osumaan kulhoon. Reikäisestä suppilosta osa nesteestä valuu auttamatta ohi, ja joku muu voi olla valmiina nappaamaan kaatamasi nesteen omaan kulhoonsa. Edellä mainitussa vertauskuvassa neste on yrityksesi liidit ja asiakkaat, ja kulho on yrityksesi tärkein konversiopiste. Tiivis suppilo viittaa hyvin suunniteltuun markkinointiin, kun taas reikäinen suppilo merkitsee heikosti suunniteltua ja toteutettua markkinointistrategiaa. Reikäisestä suppilosta osa asiakkaistasi mitä luultavimmin valuu ohi tärkeimmästä konversiopisteestä, mahdollisesti jopa suppilon lähettyvillä vaanivan kilpailijan luokse. Toimivan myyntisuppilon rakentaminen vaatii myös sitä, että tunnet markkinanne. Vain siten pystyt tuottamaan markkinoinnilla kilpailijoista erottuvaa ja asiakkaita houkuttelevaa arvoa. Se on avain pitkän ajan kysynnän turvaamiseen ja aiempaa tuottoisamman myyntisuppilon rakentamiseen. Tätä prosessia varten olemme luoneet MVG-mallin, joka auttaa sinua luomaan johtoryhmätasoisen markkinointistrategian kohderyhmätuntemuksesta tavoitteiden mittaamiseen saakka. Lue lisää siitä, miten yhdessä strategisella MVG-mallillamme ja taktisella MRACE®-mallillamme luodaan mitattavaa ja tuloksellista markkinointia. Lyhyesti Tiivis suppilo = varmempi reitti haluttua päämäärää kohti. Reikäinen suppilo = pahimmassa tapauksessa helppo syöttö kilpailijalle. “Mistä tiivis myyntisuppilo sitten rakentuu?”, saatatkin nyt pohtia. Käydään se läpi seuraavaksi. Aloitetaan tärkeimmästä, eli MRACE® -mallista. MRACE® -malli: avain myynnin ja kysynnän kasvattamiseen MRACE® -malli on tuttuun RACE -malliin pohjautuva markkinoinnin kokonaisuuden hallitsemiseen kehitetty, mittaamiseen perustuva viitekehys, jonka avulla yrityksesi markkinointi ja sen kehittäminen on dataohjautuvaa. Myynnin ja kysynnän kasvattamiseksi MRACE® -malli onkin vallan mainio työkalu, sillä sen avulla muodostat yrityksellesi reiättömän ja tiiviin myyntisuppilon, jota pitkin liidit ja asiakkaat kilahtavat juuri sinne minne kuuluukin: sinun yrityksesi tuotteen ja palvelun pariin. Numerot eivät valehtele dataohjautuvaa ja mitattavaa markkinointia (Measure) Ennen kuin syvennytään myyntisuppilon eri vaiheisiin, käydään läpi jokaisen vaiheen perusta, MRACE® -mallin ensimmäinen kirjain M, eli Measure, eli mittaaminen. Yrityksesi voi toki tehdä esimerkiksi visuaalisesti korkealaatuista markkinointia, joka on lisäksi myös kohdennettu oikein. Tuloksiakin voi tulla mukavasti. Mutta jos tilanne on se, ettei mitään mitata, ei yrityksesi markkinointi välttämättä ole kovin kauaskantoista. Mittaamiseen perustuvan, dataohjautuvan markkinoinnin avulla yrityksesi kysyntää ja sitä myöten myyntiä on helpompaa kasvattaa kuin silloin, jos markkinointi perustuu ainoastaan menetelmiin ja kanaviin, joiden kautta saatuja tuloksia ei mitata. Miksi mittaaminen sitten on niin tärkeää? Jatketaan tässäkin tilanteessa samankaltaisella suppilo-vertauskuvalla, jota käsittelimme jo aiemmin. Lisätään tähän esimerkkiin nesteeksi mehutiiviste. Olet suppilon avulla kaatanut onnistuneesti mehutiivistettä pulloon. Nyt sinun olisi aika valmistaa itsellesi pullollinen mehua, johon tarvitset tiivisteen lisäksi myös vettä. Et tiedä kuinka makeaa tiiviste on, joten joudut aluksi kokeilemaan, minkälaisella tiiviste+vesi -suhteella pääset toivomaasi lopputulokseen. Oikeanlainen suhde vaatii aluksi testailua, mutta kun löydät oikean suhteen, on sinun järkevintä ottaa mitat talteen, jotta pystyt valmistamaan yhtä hyvän makuisen annoksen mehua jatkossakin. Jos joskus haluaisitkin valmistaa makeampaa mehua, on sinun nyt helppoa lisätä tiivisteen määrää, kun sinulla on olemassa tarkat mitat ja suhteet, joita muokkaamalla pystyt säätelemään lopullisen mehuannoksen makeutta. Jos et ottaisi ylös testailun tuloksena saatuja, hyväksi havaittuja suhteita, olisi sinun melko haasteellista saada aina sopivan makea, herkullinen annos mehua. Toki voisit hyvällä tuurilla onnistua satunnaisesti myös ilman mittoja, mutta eikö olisi mukavampaa, kun tietäisit aina, miten saavutat halutun lopputuloksen? Hyvällä tuurilla tuloksia voi siis saavuttaa myös ilman mittaamista, mutta yrityksesi liiketoiminnan näkökulmasta tuuria parempi tapa päästä haluttuihin tuloksiin on yleisemmin data. Kun yrityksesi markkinointistrategia ja sen toteuttaminen käytännössä perustuu dataan, on tuloksiin pääseminen todennäköisempää kuin silloin, jos luottaisitte vain hyvään tuuriin. Mitattavuuden näkökulmasta on myös ensiarvoisen tärkeää, että yritykselläsi on selkeät ja realistiset tavoitteet, jotka markkinoinnilla halutaan saavuttaa. Realistisilla en tarkoita erityisen helppoja tavoitteita, vaan sitä, että tavoitteiden pitäisi olla saavutettavissa käytössä olevien resurssien ja budjetin valossa. Jos yrityksesi tavoitteena on esimerkiksi liikevaihdon tuplaaminen, on usein myös budjettia ja resursseja lisättävä. Jos sen sijaan joudut leikkaamaan budjetista ja resursseista, ei liikevaihdon tuplaaminen välttämättä ole kovin realistinen tavoite. Lue myös: Kuinka raportoit digimarkkinoinnin tuloksia johdolle? Kun haluat tavoittaa uutta yleisöä (Reach) Kovien konversioiden tavoittelun keskellä kylmän yleisön merkitys saattaa välillä unohtua. Jotta myyntisuppilossa olisi jatkuvasti asiakkaita ja liidejä matkalla kohti konversioita, on kylmän yleisön tavoittelu kuitenkin ehdottoman tärkeää. Nestekään ei loputtomiin voi valua kulhoon, jos sitä ei kaada suppiloon lisää. Jotta voisit tavoittaa kylmää yleisöä, eli täyttää myyntisuppilosi yläosaa, on sinun osattava sekä uskallettava valita oikeat kanavat asiakkaidesi tavoittamiseksi. Sosiaalisen median markkinointi on tehokas keino tavoittaa haluamaasi kylmää yleisöä, sillä kohdennusmahdollisuudet ovat hyvin laajat. Sosiaalisen median kanavissa mainontaa on mahdollista kohdentaa aina mielenkiinnonkohteista ja perhestatuksista työnimikkeeseen ja asuinpaikkaan asti. Sosiaalisen median markkinoinnin lisäksi myös Google -mainonta on tehokasta ja kannattavaa. Oikean kanavan valintaan perehdyn seuraavassa kappaleessa vielä perusteellisemmin. Reach -vaihe tiivistettynä: Vaiheen tarkoituksena on haalia suppilosi yläpäähän kylmää yleisöä, esimerkiksi sosiaalisen median ja Googlen eri kanavien avulla. Kohderyhmällesi ideaalissa kanavassa, oikein kohdennettu, pysäyttävä mainos on tässä vaiheessa avain onnistumiseen. Älä unohda kylmän yleisön merkitystä! Kylmä yleisö on kuin grafiitti, joka suppilossa matkalla alas muuttuu lopulta kuumuuden ja paineen alla timantiksi. Lue lisää: Reach; Kuinka tavoitat kohderyhmäsi kustannustehokkaasti Miten sitten valita oikea kanava omalle kohderyhmällesi? Valitessasi yrityksellesi markkinointikanavaa on hyvä olla järkevä, mutta myös rohkea. Jos yrityksesi toimii esimerkiksi B2B -sektorilla ja ykkösprioriteettina on liidien hankinta, ovat Metan kanavat Facebook ja Instagram sekä LinkedIn mitä luultavammin kaikista toimivimpia vaihtoehtoja. Sen sijaan Pinterest tai TikTok saattavat olla villejä kortteja, joiden varaan ei kannata laskea kaikkea, mutta joiden suhteen kannattaa myös olla avoin. Somekanavaa valitessasi sinun kannattaakin pohtia, mikä olisi voittava mainoskanava juuri sinun yrityksellesi. Metan kanavat Facebook ja Instagram palvelevat sosiaalisen median kanavista yrityksiä kaikista laajimmalla skaalalla, sillä sitä kautta yrityksesi tavoittaa helposti sekä kuluttajia, että yritysten päättäjiä. Riippumatta yrityksesi toimialasta, on Metan kanavissa markkinointi usein varma valinta, josta on hyvä lähteä yrityksesi tarpeiden mukaan laajentumaan muihinkin kanaviin. LinkedIn taas on oiva ratkaisu silloin, kun haluat tavoittaa tietyn alan ihmisiä sekä erityisesti yrityspäättäjiä, sillä LinkedInissä mainonnan kohdentaminen on mahdollista erityisesti ammatillisten taitojen, titteleiden ja kokemusten pohjalta. TikTok -mainonnan avulla voit saada yrityksesi brändille ainutlaatuista näkyvyyttä erityisesti nuorempien kuluttajien keskuudessa. Tämä kovassa nosteessa ollut somekanava on Metan kanavia nopeatempoisempi ja sen ominaispiirteisiin kuuluvat muun muassa viihdyttämiseen pyrkivät laadukkaat ja lyhyehköt videosisällöt. TikTokissa yrityksesi on mahdollista saada kaupallista hyötyä osallistumalla trendeihin ja pysymällä niin sanotusti aallonharjalla. TikTokissa erilaiset trendit saattavat elää hyvinkin nopeasti; kuukausi on jo melko pitkä aika yhdelle trendille, joten TikTok -markkinointi vaatii usein nopeita hoksottimia, kykyä reagoida muutoksiin sekä halua vuorovaikuttaa asiakkaiden kanssa. Lue myös: Sinun mainoksesi TikTokissa? Näin se onnistuu! TikTokin kaltainen visuaalinen mainoskanava on myös Pinterest, josta yrityksesi voi tavoittaa kylmää, mutta jopa ostovalmista yleisöä. Pinterest -mainonta on ominaisuuksiltaan jopa aavistuksen googlemaista, koska kyseessä on visuaalinen hakukone, jossa mainoksia voidaan näyttää myös käytettyjen avain- ja hakusanojen perusteella. Nyt, kun sosiaalisen median kanavavaihtoehdot on käyty läpi, on aika pohtia Google -mainonnan potentiaalia kohdeyleisösi tavoittamiseksi. Kun potentiaalinen asiakkaasi saattaa jo etsiä tarvitsemaansa tuotetta tai palvelua tietämättä kuitenkaan vielä yrityksestäsi, on Googlen Display– ja Discovery -mainonta usein tehokas vaihtoehto. Jos sen sijaan haluat esimerkiksi kasvattaa brändisi tunnettuutta, on YouTube -mainonta erittäin otollinen vaihtoehto. Kanavan valitsemisen lisäksi yrityksesi olisi tärkeää näkyä myös orgaanisissa Google-hauissa. Tämä onnistuu hakukoneoptimoinnilla. Hakukoneoptimointi tarkoittaa siis sitä, että yrityksesi nousee korkealle juuri teille tärkeissä hakutuloksissa, josta seuraa ilmaista kävijävirtaa, joka johtaa sammumattomaan markkinointiin. Kävijävirrasta liideiksi ja oston esteiden poistaminen (Act) Palataan takaisin funneliin. Act-vaiheessa ihminen yleensä tuntee jo tuotteesi tai palvelusi, ja saattaa olla jo ongelma-, lopputulos- tai jopa tuotetietoinen. Act -vaiheessa tavoitteena onkin muuttaa sivustoillesi virtaavat kävijät liideiksi tai vaihtoehtoisesti ostaviksi asiakkaiksi. Yksi keskeisin tavoite tässä viileän yleisön lämmittelyssä on se, että asiakas saadaan tekemään sivustollasi tunnistettavia toimintoja, eli mikrokonversioita. Mikrokonversioita ovat esimerkiksi blogien ja referenssien lukeminen sekä palvelusivuilla vierailu. Vaikka kovat konversiot ovat usein tärkein tavoite, on hyvä huomioida se, että act-vaihe voidaan nähdä myyntisuppilon ratkaisevimpana vaiheena. Vaihe ratkaisee sen, kääntyykö sivustollasi vieraillut ihminen liidiksi ja sen myötä ostavaksi asiakkaaksi. Tärkeänä tavoitteena on saada ihminen viettämään aikaa sivustollasi. Nyt saatatkin pohtia, miten saat ihmisen viipymään verkkosivuillasi? Kun myyntisuppilosi on rakennettu oikein, pitäisi sen olla melko helppoa. Jotta tavoittamasi kylmä yleisö valuisi suppilon läpi kohti konversiota, ovat esimerkiksi sisällöt erittäin merkittävässä roolissa. Kohderyhmällesi oikein toteutettu sisältömarkkinointi on yksi kaikista tärkeimpiä asioita, joita voit act-vaiheen onnistumiseksi tehdä. Lue myös: Lisää liikevaihtoa kirjoittamalla? Kasvuhaluiselle yritykselle strateginen resursointi sisältömarkkinointiin on korvaamatonta. Tutkimusten mukaan sisältömarkkinointia tekevien yritysten liidimäärä on parhaimmillaan jopa 600 % korkeampi kuin vastaavien yritysten, jotka eivät hyödynnä sisältömarkkinointia. Tutkimusten mukaan sisältömarkkinointia tekevien yritysten liidimäärä on parhaimmillaan jopa 600 % korkeampi kuin vastaavien yritysten, jotka eivät hyödynnä sisältömarkkinointia. Tehokkaita sisältöjä verkkosivuillesi ovat esimerkiksi jo mainitut referenssitarinat tyytyväisistä asiakkaistasi tai blogisisällöt, joissa tuotetta tai palveluasi avataan asiakkaalle. Tässä vaiheessa sinun on markkinoinnin näkökulmasta tärkeää tuoda myös esiin erityisesti yrityksesi erottautumistekijöitä, eli miksi juuri teidän tuotteenne tai palvelunne on parempaa kuin kilpailijalla. Act-vaihe on siihen sopivien palveluiden suhteen erityisen herkullinen, sillä lähes jokainen kanava ja palvelu on sopiva vaihtoehto Act-vaiheen mainontaan. Erityisesti kohderyhmääsi sitouttavien sisältöjen merkitystä ei voi korostaa liikaa. Yksi Act-vaiheen kulmakivi on myös Google Ads -mainonta ja sen moninaiset muodot. Google -mainonta on kustannustehokasta, ja sen avulla potentiaalisen asiakkaan muuttuminen ostavaksi asiakkaaksi tai liidiksi voi tapahtua hyvinkin nopeasti. Google -mainonnan ja sisältöjen lisäksi Act-vaiheessa keskeistä on myös sosiaalisen median markkinointi. Sosiaalisen median markkinoinnissa on hyödyllistä nostaa mainontaan esimerkiksi sisältöjä, joita jo aavistuksen lämpimälle yleisölle on tärkeä kohdentaa. Sosiaalisen median kanavavalinta riippuu myös Act-vaiheessa eniten siitä, kenet haluat tavoittaa. Act -vaihe tiivistettynä: Sisällöt, sisällöt, sisällöt! Tavoitteena saada sivustollesi tulevat ihmiset tekemään jokin mikrokonversio, kuten blogin lukeminen tai oppaan lataaminen. Lähes kaikki kanavat ja palvelut sopivat tähän, joten kun verkkosivut ovat kunnossa ja täynnä laadukasta sisältöä, voit vain valitan yrityksellesi sopivimman kanavan ja painaa kaasua. Kohti ostavia asiakkaita ja kovia konversioita (Convert) Convert, eli vaihe jossa liidit kääntyvät konversioiksi ja sivukävijät ostaviksi asiakkaiksi. Convert -vaiheen näkökulmasta onnistunut uudelleenmarkkinointi oikeassa kanavassa on äärimmäisen tärkeää. Convert -vaiheen uudelleenmarkkinoinnilla kohdennat yrityksesi mainonnan niille ihmisille, jotka ovat jo tehneet sivustollasi mikrokonversioita. Lisäksi uudelleenmarkkinointi auttaa yritystäsi pysymään potentiaalisten asiakkaiden ja liidien mielissä. Erityisesti tässä vaiheessa yrityksesi tulisi muistaa monikanavaisuuden merkitys. Ostavan asiakkaan tai yrityksen ostopolut ovat hyvin harvoin, jos koskaan identtisiä. Kalliimmassa hankinnassa tai yrityskaupassa harkinta-aika voi olla hyvinkin pitkä, jolloin yrityksesi on tärkeää yrittää pysyä lämpimän yleisön mielessä, jotta he lopulta päätyisivät hankkimaan juuri sinun yrityksesi tuotteen tai palvelun. Yksi tehokkaimpia Convert -vaiheen keinoja ovat referenssitarinat, joilla voit vaikuttaa potentiaaliset asiakkaat osaamisestanne tai esimerkiksi tuotteenne laadusta ja monipuolisuudesta. Myös markkinoinnin automaatio ja sähköpostimarkkinointi, eli oikeiden sisältöjen jakelu oikeille ihmisille oikeaan aikaan, on keskeisessä roolissa, kun haluat saada ihmisen konvertoitumaan. Referenssitarinoita tai muita yrityksesi tuotteesta tai palvelusta kertovia sisältöjä on tehokkainta näyttää lämpimille yleisöille some- ja Google -mainosten muodossa. Convert -vaihe tiivistettynä: Tavoitteena on kääntää liidit ostaviksi asiakkaiksi. Yksinkertaisesti. Tähänkin vaiheeseen sopivia kanavia on useita, mutta erityisesti korostuvat markkinoinnin automaatio ja sähköpostimarkkinointi. Muista, että vaikka kovat konversiot ovatkin tärkeitä, on Convert -vaihe vain yksi osa tehokasta, liidejä ja kauppaa tuottavaa myyntisuppiloa. Kaikkia paukkuja ei siis tule laittaa vain tähän vaiheeseen. Kanavat on valittu ja mainonta pyörii, mutta missä ovat liidit ja asiakkaat? Kanavat valittu, kohderyhmä muodostettu, kuvat ja copytekstit päivitetty, mutta konversiot eivät lähde nousuun. Miksi? Digitaalisessa myynnissä ja markkinoinnissa painotan sanaa “digitaalinen”. Koska mainoksesta ohjataan lähes poikkeuksetta yrityksesi verkkosivuille, on niiden oltava myös kunnossa. Verkkosivujen laatua voidaan myös verrata käytäntöön. Otetaan esimerkiksi vaikka kivijalkaliike, johon ihmisiä kuljetetaan bussilasteittain. Esimerkissä verkkosivustosi on kivijalka ja markkinointi on bussikuljetus. Ihmisiä voidaan tuoda bussilla jatkuvasti kivijalkaliikkeeseen, mutta jos liike ei ole houkutteleva tai valikoima on puutteellinen, eivät kyydissä olleet ihmiset luultavasti jää ostoksille. Tätä voidaan siis verrata tilanteeseen, jossa mainokset ovat toimivia, mutta kun asiakas saapuu verkkosivuille, ei siellä olekaan mitään mistä tarttua kiinni. Tätä voisi verrata esimerkiksi siihen, että bussikyyti on mukava ja vie ihmiset kivijalkaliikkeen luo, mutta perillä kivijalassa valikoima on suppea tai kaikki tuotteet ovat lopussa. Harva ihminen jää kivijalkaan pidemmäksi aikaa ihmettelemään, jos hänen haluamaansa tuotetta tai palvelua ei ole saatavilla. Verkkosivujen tapauksessa kärsivällisyys saattaa olla vieläkin lyhyempi. Verkkosivut ovat yrityksesi digitaalisen myynnin ja markkinoinnin pohja, joten niiden on oltava kunnossa ennen kuin verkkosivustolle aletaan ohjaamaan liikennettä maksetun mainonnan kautta. Lue myös: Estääkö sivustosi ostopolku vierailijaa muuttumasta liidiksi? Sitouta jo ostaneet asiakkaasi (Engage) Myyntifunnelin viimeinen vaihe eli Engage sitouttaa jo ostaneet asiakkaasi yritykseesi. Miksi? Koska jo ostaneille, olemassa oleville asiakkaille on huomattavasti helpompaa myydä kuin uusille, kylmille yleisöille. Parhaassa tapauksessa sitoutuneet asiakkaasi toimivat yrityksesi puolestapuhujina ja suosittelijoina. Engage -vaiheen luonne riippuu hyvin paljon yrityksesi toimialasta. Jos yrityksesi myy esimerkiksi kuluttajille suunnattuja tuotteita, voi Engage -vaiheen mainonnassa kertoa asiakkaille esimerkiksi tuotteen monipuolisista käyttömahdollisuuksista. Jokainen pienikin ominaisuus, jolla tuotteen käyttömukavuus ja käytettävyys lisääntyy, sitouttaa asiakkaita paremmin yritykseesi. Sitouttamisen näkökulmasta yrityksesi brändillä on suuri merkitys. Tunnistettava, asiakasta arvostava brändi ja sen mukainen viestintä sitouttavat asiakkaitasi paremmin ja pienentävät asiakaspoistuman todennäköisyyttä. Asiakaspoistuman vähentäminen on kriittistä yrityksesi kasvun näkökulmasta, koska todellinen kasvu syntyy pienestä asiakaspoistumasta ja suuresta asiakaspidosta. Engage -vaiheen markkinointiin tehokkaimpia kanavia ovat sosiaalinen media, Google, YouTube sekä sähköpostimarkkinointi ja automaatiot. Lisäksi yksi keskeisimpiä tekijöitä on myös hakukoneoptimoidut sisällöt, joita kohti asiakasta ohjataan edellä mainittujen kanavien kautta. Engage -vaihe tiivistettynä: Tavoitteena on sitouttaa jo yrityksesi tuotteita tai palveluita ostaneet asiakkaat, koska jo ostaneelle asiakkaalle on helpompaa myydä myös lisää. Tärkeää, koska sitoutunut asiakas voi toimia jopa yrityksesi puolestapuhujana ja suosittelijana! Arvosta asiakastasi, jotta yrityksesi asiakaspito on mahdollisimman suurta, ja asiakaspoistuma mahdollisimman pientä. Kysyntä kasvuun rohkeasti kokeilemalla Myyntifunnelin selkeä ja tiivis rakenne on avain onneen ja menestykseen, mutta välillä tilanne voi silti olla se, ettei liidejä tai ostoja tule, vaikka funnelin jokainen vaihe on huomioitu. Lähiaikoina yritysten ja kuluttajien ostopäätöksiin ovat vaikuttaneet sekä maailman tapahtumat, että niitä seuranneet inflaatio ja taloudellinen epävarmuus. Markkinointi saattaa monilla yrityksillä olla ensimmäinen asia, josta leikataan. Huomion arvoista on kuitenkin se, että markkinointi kriisin keskellä on keskiössä tulevaisuudessa selviytymisen ja lopulta myös yrityksesi menestymisen näkökulmasta. Kun huolehdit markkinoinnista myös kriisien keskellä, näyttäytyy yrityksesi luotettavana toimijana, jonka puoleen asiakkaat haluavat heti tilaisuuden tullen kääntyä. Kun maailman tilanteet tasoittuvat, eikä liidejä silti tunnu tulevan, mikä neuvoksi? Usein ratkaisu saattaa olla lähempänä ja yksinkertaisempi kuin arvaatkaan. Otetaan esimerkiksi sosiaalisen median markkinointi. Yrityksesi tuottaa jo Metan kanaviin laadukasta sisältöä eri sijoittelut, kohderyhmät ja funnelin vaiheet huomioiden. Uusien asiakkaiden määrä on kuitenkin laskenut jo pidempään, vaikka mainoksia, copytekstejä ja kohdennuksia on päivitetty ja kehitetty jatkuvasti. Koska yritykselläsi on jo valmiit materiaalit, voisi helppo ratkaisu olla kaikessa yksinkertaisuudessaan siirtyminen toiseen kanavaan, kuten TikTokiin. Siirtyminen uuteen kanavaan avaa usein uusia mahdollisuuksia tavoittaa uutta yleisöä. Uuden yleisön lisäksi yrityksesi brändiä ja tunnettuutta vahvistaa se, että olet näkyvillä useammissa kanavissa. Brändin ja tunnettuuden vahvistuminen taas lisää asiakkaiden sitoutumista yritykseesi, ja näin yksi uusi avain onnea ja menestystä kohti on taas löytynyt. Uuteen kanavaan siirtyminen vaatii rohkeutta ja kokeilunhalua, eivätkä nämä asiat usein selviä kuin testaamalla. Saatat huomata, että TikTok oli loistava kanavavalinta Metan rinnalle, mutta saatat myös joutua joutua toteamaan, ettei kaikkia trendejä tarvitse kokeilla vain siksi, että ne ovat juuri nyt trendikkäitä. Siksi onkin tärkeää, että yritykselläsi on strategia, jonka pohjalta päätökset trendeihin osallistumisesta tai niiden ohittamisesta tehdään. Ehkä paras ratkaisu olisikin Pinterest? Tai LinkedIn? Yrityksen kasvua tavoitellessa olisi tärkeää olla avoin uusille ratkaisuille ja ideoille, vaikka niihin hyppääminen voikin tuntua jännittävältä. Yhteenveto uuden yleisön tavoittamiseksi: Kokeile rohkeasti! Jos yrityksesi mainostaa jo Metan kanavissa, ota yrityksesi toimialasta riippuen testiksi rinnalle vaikka TikTok tai LinkedIn. Hyppää sosiaalisen median markkinoinnista myös Googlen puolelle, mitä useammassa kanavassa yrityksesi näkyy, sitä vahvemmin yrityksesi brändi pysyy ihmisten mielissä. Ihmiset sitoutuvat todennäköisemmin tunnistettavaan ja vahvaan brändiin pyri siis vahvistamaan yrityksesi brändiä ja näyttäytymään luotettavana kumppanina tilanteesta riippumatta. SEO, eli hakukoneoptimointi pyrkii parantamaan verkkosivustolle tulevan ilmaisen liikenteen laatua. Pidä siis huolta siitä, että yrityksesi verkkosivut ovat laadukkaat, jotta ne voivat saada maksetun mainonnan ohella myös luonnollista näkyvyyttä hakukoneissa. Uskalla leikitellä myös visuaalisesti Jos kanavan vaihtaminen ei tunnu sopivalta, oletko harkinnut jos yrityksesi kokeilisikin uudenlaisia visuaalisia toteututuksia? Oli kyse sitten kuva- tai videomuotoisesta sisällöstä, on molempiin olemassa monia eri variaatioita ja hyödyntämismahdollisuuksia. Otetaan esimerkiksi videomarkkinointi. Sen avulla voit muuttaa yrityksesi tarinan myynniksi ja erottua kilpailijoista kiinnostavassa muodossa. Videot sopivat hyvin esimerkiksi yritysesittelyyn, rekrytointiin, opetustarkoitukseen tai tapahtumien taltiointiin. Riippuen kohdeyleisöstäsi, voit hyödyntää pystyvideoita joko Instagramissa, TikTokissa tai Facebookissa. Vaaka- ja ennen kaikkea neliövideot sen sijaan sopivat parhaiten Instagramin ja Facebookin fiideihin, joissa ne pysäyttävät ihmisen, kun videon aloitus on mielenkiintoinen ja sitouttava. Visuaalisten toteutusten suunnittelussa on myös tärkeää huomioida se, kenet haluat videoillasi tavoittaa. Tämä vaikuttaa paitsi kuvattavaan materiaaliin, myös siihen, missä kanavassa video, eli nykypäivän viestinnän megatrendi, jaetaan. Oikean kanavan valitsemisesta puhuinkin jo aiemmin. Tekoäly osana tehokasta markkinointikoneistoa Koska myynti ja markkinointi tapahtuvat tänä päivänä suurilta osin digitaalisissa ympäristöissä, on trendien seuraaminen ja ajankohtaisuus erittäin tärkeää. Yhtenä suurimpana trendinä ja koko digitalisaatiota mullistavana tekijänä on lähiaikoina paljon puhuttanut tekoäly. Tekoäly on moniulotteinen kokonaisuus, johon en tässä blogikirjoituksessa syvenny enempää muuten kuin sanomalla, että olemme sen suhteen suuren murroksen keskellä. Tekoäly tulee olemaan ja on jo nyt merkittävässä roolissa maksetun markkinoinnin näkökulmasta. Tekoäly ja markkinointi tulevat sulautumaan tiukasti yhteen, ja jos yrityksesi ei jo hyödynnä tekoälyä maksetussa mainonnassa, olisi nyt jo korkea aika. Tekoäly näkyy ja tulee näkymään jokaisessa mainoskanavassa. Oli käytössäsi sitten Google Ads, mikä tahansa sosiaalisen median kanava tai sisältömarkkinointi monissa muodoissaan, on tekoälyä mahdollista hyödyntää. Lue lisää tekoälystä: Miten tekoäly muuttaa Googlen Ads -mainontaa? Tekstiä tuottava tekoäly: somemarkkinoijan apuri vai vihollinen? Tekoäly sisältömarkkinoinnissa: näin sisällöntuotanto tulee muuttumaan tulevaisuudessa Yhteenveto Tämä blogikirjoitus on aiheensa puolesta hyvin laaja kokonaisuus, josta olemmekin kirjoittaneet jo Digimarkkinointi -kirjan verran asiaa. Yhteenvetoon voisikin koota toistakymmentä tärkeää pointtia, mutta yritin kuitenkin tiivistää blogin ydinsanoman kolmeen kohtaan: Tunne kohderyhmäsi: jotta voit asettaa tavoitteet oikein, valita parhaat kanavat ja puhutella potentiaalisia asiakkaitasi, on sinun tunnettava kohderyhmäsi. Kokeile rohkeasti uusia kanavia ja sisältömuotoja: joskus avain onneen voi jo olla käsissäsi, mutta sinun on vaan uskallettava kokeilla avainta uuteen oveen. Huolehdi, että perusteet ovat kunnossa: verkkosivut ja sisällöt. Jotta yrityksesi kannattaa laittaa euroja maksettuun mainontaan, on verkkosivujen, ja erityisesti sieltä löytyvien sisältöjen oltava kunnossa. "}]}
{"messages": [{"role": "system", "content": ""},{"role": "user","content": "Kirjoita artikkeli, jonka pääotsikko on Miten tehdä tuloksekasta Google Ads-mainontaa ”uuden normaalin” aikakaudella?"},{"role": "assistant","content": "Uuden normaalin aikakaudella pärjää parhaiten yritys, jonka Google Ads -mainonta pohjautuu esimerkiksi ketteryyteen ja skaalautuvaan budjetointiin. LAURI Viime vuosien tapahtumien ja erilaisten kriisien, inflaation sekä tekoälyn kehittymisen vaikutukset heijastuvat luonnollisesti myös digitaaliseen markkinointiin. Tässä blogissa tarkastelen uuden normaalin aikakautta Google Adsin näkökulmasta, koska Google Ads on yksi suosituimmista ja kustannustehokkaimmista mainosalustoista. Miten Google Ads -mainontaa kannattaa tehdä tällä uuden normaalin ja jatkuvien muutoksien aikakaudella? Kokosimme tämän hetken tärkeimmät vinkit rahamarkkinoiden muutosten ja tekoälyn huomioimiseksi etenkin Google Ads -mainonnassa sekä kerromme kuinka MRACE®-malli voi olla siinä avuksi. Mitkä asiat vaikuttavat myös Google Ads -mainontaan tulevien kuukausien aikana? Kuluttajakäyttäytymisen muutoksilla on merkittävä vaikutus markkinatalouteen ja sitä kautta myös mainontaan. Kun inflaatio kiihtyy, kuluttajien käyttäytyminen ja ostotottumukset voivat muuttua. Tämä voi vaatia muutoksia hinnoittelussa, tarjouksissa ja markkinointistrategiassa. Markkinoiden muutoksiin reagoiminen on tärkeää, jotta yrityksesi pysyy kilpailukykyisenä. Suomen Pankki ennustaa inflaation pysyvän korkeana ainakin tämän vuoden ajan. Kriisin aikana toisaalta mainonta voi myös halventua, vaikka moni muu hinta nousee, joten tällaiset tilanteet kannattaa nähdä mahdollisuutena. Lue myös: Markkinointi kriisin aikana. Toinen tärkeä teema, joka kannattaa huomioida, on tekoälyn käyttö mainonnassa. Se voi auttaa yritystäsi optimoimaan mainoskampanjoita, kohdentamaan mainoksia, personoimaan viestejä ja ennustamaan kuluttajien käyttäytymistä. Google Ads tulee mahdollistamaan muun muassa tekoälyyn perustuvia automaattisia hintatarjousstrategioita, tehdä kampanjoita chat-keskustelun pohjalta sekä luoda ainutlaatuisia tuotekuvia Google Ads -alustalla. Tekoäly voi auttaa reagoimaan nopeasti muutoksiin markkinassa, parantamaan mainonnan tehokkuutta sekä nopeuttamaan rutiinitehtäviä, mutta samalla ihmistyön merkitys korostuu. Tekoälyohjelmat lisääntyvät nopeasti ja viime aikoina esillä on ollut esimerkiksi tekstiä tuottava ChatGPT. Yllä kerroin trendeistä, jotka vaikuttavat markkinointiin ikään kuin ulkopuolelta. Kun haluat itse vaikuttaa markkinointisi tuloksellisuuteen enemmän, niin MRACE®-malli tarjoaa kokonaisvaltaisen näkymän markkinoinnin. Malli auttaa varmistamaan, että yrityksesi mainonta kattaa kaikki vaiheet, alkaen oikeiden asiakkaiden tavoittamisesta ja päättyen asiakkaiden sitouttamiseen. MRACE®-malli luo pohjan digitaalisen markkinoinnin suunnittelulle ja toteutukselle. Tämän mallin käyttäminen auttaa mukautumaan muutoksiin ja saavuttamaan parempia tuloksia mainonnassa, kun markkinatrendit ja kuluttajien käyttäytyminen vaihtelevat nopeasti. Miten yrityksesi kannattaa huomioida kuluttajakäyttäytymisen muutos Google Ads -mainonnassa? Kuluttajakäyttäytymisen muutos voi vaikuttaa yrityksen toimintaan monin tavoin, koska ihmiset harkitsevat ostoja pidempää, lykkäävät hankintoja sekä tekevät enemmän vertailua ja ostopolku voi olla pidempi ja entistä monimutkaisempi. Näiden huomioiminen ostoputkessa ja mainonnassa on tärkeää, jotta voidaan varmistaa kannattavuuden säilyminen. Tässä vinkkejä, jotka auttavat yritystäsi hintojen noustessa: Pidä budjetti joustavana: Hintojen vaihtelu voi vaikuttaa mainontaan liittyviin kustannuksiin, kuten mainospaikkojen hintoihin. Varaudu mahdollisiin kustannusten nousuihin. Maailman tilanteen muuttuessa kuluttajien käyttäytyminen ja kilpailu voivat vaihdella. Kannattaa harkita joustavia budjetteja, jotta voit reagoida nopeasti muutoksiin ja suunnata mainontaa sinne, missä saat parhaan tuoton sijoituksellesi. Systemaattinen testaaminen: Tämä voi sisältää mainostekstien, avainsanojen ja kohdeyleisöjen testaamista. Pyri tarjoamaan arvoa ja ratkaisuja kuluttajien nykyisiin tarpeisiin. Testaa myös erilaisia mainosmuotoja, kuten teksti-, kuva-, video- ja responsiivisia mainoksia. Kokeile erilaisia mainosten sisältöjä ja ulkoasuja nähdäksesi, mikä toimii parhaiten asiakkaillesi. Tarkista ja päivitä hinnat ja tarjoukset: Hintatason muutoksien vuoksi voi olla tarpeen tarkistaa ja päivittää tuotteiden tai palveluiden hintoja. Varmista, että mainosten hinnat ovat ajan tasalla, jotta vältät asiakkaiden pettymyksen. Mikäli yrityksesi myy tuotteita verkossa, suositellaan kampanjoiden yhdistämistä verkkokaupan tuotefiidiin. Sen avulla verkkokauppasi voi mainostaa koko valikoimaa tehokkaasti Googlessa automaattisesti päivittyvillä mainoksilla. Lue myös: Tuotefiidit verkkokaupan hakukampanjoissa. Panosta tehokkuuteen: Muuttuvien hintojen aikana on erityisen tärkeää varmistaa mainoskampanjoiden tehokkuus ja hyötyjen maksimointi. Seuraa tarkasti mainoskampanjoiden tuloksia ja analysoi, mitkä strategiat ja mainosmuodot toimivat parhaiten. Keskity tehokkaimpiin mainoskanaviin ja -muotoihin, mutta muista silti että joidenkin mainosmuotojen hyödyt tulevat paremmin esiin vasta pidemmällä aikavälillä esimerkiksi brändin tunnettuuden kautta. Tarkenna kohdentamista: Jos kuluttajien käyttäytyminen ja ostotottumukset voivat muuttua, tarkenna kohdentamista ja segmentoi kohdeyleisöä entistä tarkemmin. Käytä demografisia, kiinnostuksen kohteita ja käyttäytymistä koskevia tietoja hyväksesi tavoittaaksesi potentiaaliset asiakkaat tehokkaammin. Jos liiketoimintasi on paikallista, hyödynnä paikallista mainontaa Google Adsissa. Käytä sijaintikohdistusta ja mainosta paikkakuntakohtaisesti. Etsi uusia mahdollisuuksia: Kuluttajakäyttäymisen muutoksia ei kannata säikähtää, sillä voi avata uusia mahdollisuuksia markkinoilla. Pidä silmät auki uusille kohdeyleisöille, segmenteille tai markkinoille, jotka voisivat olla houkuttelevia. Etsi uusia tapoja erottua kilpailijoista ja tarjota arvoa asiakkaillesi. Usein laadukkaissa tuotteissa on hinnoitteluvaraa sekä perustuotteille on aina tarvetta. Seuraa markkinatrendejä: Pysy ajan tasalla markkinoiden muutosten vaikutuksista markkinoihin ja kuluttajakäyttäytymiseen. Seuraa markkinatrendejä ja mukauta mainontaasi vastaamaan muuttuvaa tilannetta. Mainonta on investointi ja kannattaa hyödyntää tilanteet, kun kilpailijat säästävät siinä. CASE-Esimerkki: Kilpailun vähentyessä enemmän konversioita ja näkyvyyttä edullisemmin Esimerkkinä yksi toimialansa johtava B2B-myyntiin keskittyvä asiakkaamme tekee Google Ads -hakumainontaa, jossa parhaista mainospaikoista ja näkyvyydestä on erittäin kova kilpailu. Alkuvuodesta nähtiin, kuinka muutama kilpailija alkoi säästämään mainosbudjetistaan. Kyseinen yritys kuitenkin piti mainosbudjettinsa samalla tasolla, jolloin nähtiin huomattavaa nousua haun näyttökertojen osuudessa. Näyttökertojen osuus nousi kuudestakymmenestä prosentista seitsemäänkymmeneen. Samaan aikaan kampanjoiden konversioprosentti nousi +32%, sillä mainokset näkyivät useammin paremmilla paikoilla ja niitä myös klikattiin enemmän. Ota tekoäly mahdollisuutena, mutta huomaa sen rajoitukset Tekoälyn huomioiminen mainonnassa voi tuoda monia etuja ja auttaa yritystäsi saavuttamaan parempia tuloksia. Tässä muutamia tapoja, joilla voit hyödyntää tekoälyä Google mainonnan tehostamiseksi: Automaattiset tarjousstrategiat: Google Adsissa voit hyödyntää tekoälyä automaattisten tarjousstrategioiden avulla. Näitä strategioita ovat esimerkiksi Target CPA (Cost-Per-Acquisition) tai Target ROAS (Return-On-Ad-Spend), jotka käyttävät koneoppimista ja algoritmeja optimoimaan tarjouksia automaattisesti. Ne voivat auttaa parantamaan mainosten suorituskykyä ja tuottamaan parempia tuloksia. Lue myös: Manuaaliset vai automaattiset hintatarjoukset? Käyttäjäsegmentointi ja kohdentaminen: Tekoälyä voidaan hyödyntää kohdennuksen ja käyttäjäsegmentoinnin parantamisessa. Koneoppimisen avulla voidaan analysoida suuria määriä dataa ja tunnistaa käyttäjäryhmät, jotka ovat todennäköisesti kiinnostuneita tarjoamistasi tuotteista tai palveluista. Näin voit kohdentaa mainontaa tehokkaasti ja personoida viestisi paremmin. Hyödynnä Google Ads -alustan tarjoamia kohdennus- ja personointimahdollisuuksia. Lisäksi voit käyttää demografisia tietoja, kiinnostuksen kohteita ja aiempaa käyttäytymistä kohdistamaan mainoksesi oikealle yleisölle. Personoimalla viestisi voit vastata kunkin kohdeyleisön tarpeisiin Sisällön optimointi: Tekoäly voi auttaa optimoimaan mainosten sisältöä. Koneoppiminen voi analysoida mainosten suorituskykyä ja tunnistaa parhaiten toimivat elementit, kuten kuvat, otsikot tai mainostekstit. Näin voit kehittää mainoksia, jotka houkuttelevat enemmän klikkauksia ja konvertoivat paremmin. Analytiikan ja ennustamisen hyödyntäminen: Tekoäly voi auttaa analysoimaan mainoskampanjoiden suorituskykyä ja ennustamaan tulevia tuloksia. Koneoppiminen ja ennustemallit voivat antaa sinulle tietoa siitä, mitkä mainoskanavat tai -muodot toimivat parhaiten sekä auttavat kampanjoiden optimoinnissa. On kuitenkin tärkeää pitää mielessä, että tekoälyä hyödynnettäessä tarvitaan edelleen ihmisen asiantuntemusta ja valvontaa. Teknisten taitojen ja bidien hallinnoimisen merkityksen vähentyessä strategian, tiimien ja ihmisten rooli kasvaa. Tulosten analysoimisesta, tekoälyn toiminnasta sekä mainonnan lisäarvon tuottamisesta vastuu on silti lopulta aina mainonnan tekijällä. Lue myös: Miten tekoäly näkyy Google Ads -mainonnassa? MRACE®-mallin hyödyntäminen mainonnassa muuttuvissa maailman olosuhteissa luo markkinoinnille vankan tukijalan Muutokset digitaalisessa markkinoinnissa ovat yhä yleisempiä, joten on tärkeää pystyä mukautumaan jatkuvasti muuttuviin maailman tilanteisiin. Kuinka sitten voit huomioida muuttuvan maailman teknologiamuutokset, innovaatiot, tekoälyt ja kuluttajakäyttäytymisen muutokset mainonnassa joustavasti? Strateginen tekeminen ja MRACE®-malli ovat avain tähän. Ne tarjoat toimivan pohjan tukemaan mainontaa ja auttavat sinua saavuttamaan parempia tuloksia muuttuvissa olosuhteissa korkean inflaation, tekoälyn ja markkinatrendien keskellä. Reach-vaiheessa on huomioitava hintojen vaihtelun vaikutukset ja tarkasteltava markkinatrendejä, jotka liittyvät hintojen nousuun ja kuluttajien käyttäytymiseen. Inflaation aikana kuluttajat saattavat etsiä arvoa ja tarjouksia. Tehokas kohdennus ja personointi tekoälyn avulla auttavat sinua tavoittamaan oikean kohdeyleisön ja tarjoamaan heille räätälöityjä ratkaisuja. Act-vaiheessa huomioi kuluttajakäyttäytymisen muutoksen vaikutukset mainoskampanjoiden kustannuksiin. Joustavat budjetit ovat tarpeen, jotta voidaan reagoida nopeasti muuttuviin kustannuksiin. Tekoälyn hyödyntäminen mainosten optimoimiseksi ja personoinnin tarjoamiseksi auttaa mainostajia maksimoimaan tehokkuuden. Convert-vaiheessa on mahdollista hyödyntää tekoälyä ja analytiikkaa konversioiden parantamiseksi. Yrityksesi voi hyödyntää ennustemalleja ja tekoälyn tuottamaa tietoa ennustaakseen tulevia tuloksia sekä mukauttaa strategiaa vastaamaan paremmin tulevaan kysyntään. Engage-vaiheessa voit käyttää tekoälyä asiakaskokemuksen parantamiseen. Chatbotit ja virtuaaliavustajat tarjoavat nopeaa ja henkilökohtaista palvelua, kun henkilöresurssit ovat ehkä rajalliset. Tekoäly avulla voidaan analysoida asiakkaiden käyttäytymistä ja tarjota heille personoitua sisältöä ja suosituksia. Measure-vaiheessa mittaamme kaiken, jotta voimme kehittää markkinointia oikeilla toimenpiteillä oikeaan aikaan. Juuri oikea-aikainen ja mahdollisimman tarkka mittaaminen on tärkeää kun muutokset ovat nopeita. Oikeanlainen data voi myös auttaa tekemään mallinnuksia tulevasta. Määritä selkeät tavoitteet mainoskampanjallesi ja seuraa sen suorituskykyä säännöllisesti. Analysoi tuloksia ja mukauta strategiaasi tarvittaessa. Käytä Google Ads -dataa saadaksesi tietoa kampanjasi tehokkuudesta ja kuluttajien käyttäytymisestä. Lue myös: Kuinka raportoit digimarkkinoinnin tuloksia johdolle? Hyödynnä siis MRACE®-mallia, kun haluat sopeutua nopeasti muutoksiin ja varmistaa Google Ads – mainonnan tehokkuuden. Se tarjoaa kattavan lähestymistavan ja auttaa sinua tekemään mainontaa vaihtelevissa olosuhteissa ja kuluttajakäyttäytymisen muuttuessa samalla kun markkinatrendit ja kulutuskäyttäytymisen muutos vaikuttavat liiketoimintaan entistä voimakkaammin. MRACE®-mallilla voit tehdä digitaalista markkinointia käytännön tasolla strategian mukaisesti. Sen avulla taktisen tason toiminta on yhdenmukaista eri kanavien välillä, jolloin tulokset ja kyky mitata kasvavat. Näin varmistat että toiminta on linjassa yrityksesi liiketoiminnan tavoitteiden kanssa vastaten kilpailutilanteeseen, asiakaskäyttäytymisen muutokseen ja teknologiseen kehitykseen. Kiinnostaako sinua oppia lisää Google Ads -mainonnasta? Lataa ilmainen ostajan oppaamme!"}]}
{"messages": [{"role": "system", "content": ""},{"role": "user","content": "Kirjoita artikkeli, jonka pääotsikko on Bing-mainonnan uudet tuulet: Miksi Microsoft Advertising voi pian olla relevantimpaa kuin koskaan"},{"role": "assistant","content": "Bing-mainonta on ollut pitkään Googlen varjossa hakukonemainonnan alustana, mutta Bingin viimeaikainen kehitys on nostanut sen taas jokaisen digimarkkinoijan tietoisuuteen. Vuonna 2023 Microsoft nimittäin toi Bingiin kaikista hakukoneista ensimmäisenä Chat GPT:n tekoälyn. Mitä se tarkoittaa mainostajille? Nouseeko Bing Chat GPT:n avulla haastamaan Googlen? Microsoftin Bingillä on saattanut olla pitkään maine hieman unohduksiin jääneenä hakukoneena. Todellisuudessa sillä on kuitenkin yhä miljoonia käyttäjiä, ja se on edelleen maailman toiseksi suosituin hakukone heti Googlen jälkeen. Google toki jyrää erilaista tilastostodataa globaalisti keräävän Statcounter-sivuston mukaan Suomessakin yli 94 prosentin markkinaosuudella hakukoneista, mutta Bing tulee heti toisena noin 3 prosentin osuudella. Bingin käyttöasteen taustalla on pitkään ollut lähinnä hakukoneen asema Microsoftin käyttöjärjestelmien ja selainten oletushakukoneena. Helmikuussa 2023 Microsoft ilmoitti kuitenkin todella merkittävästä uudistuksesta, kun se julkisti tuovansa Bingin hakukoneeseen Chat GPT:n niin sanotun keskustelevan tekoälyn. Bingin chatille voi esittää monimutkaisiakin kysymyksiä. Chat GPT:n avulla käyttäjä pystyy esittämään Bingille luovia ja monimutkaisiakin kysymyksiä suoraan hakukoneen sisällä. Hakukoneelle voi antaa lyhyiden hakusanojen sijasta tehtäväksi jopa vaikkapa kuntosaliohjelman tai usean ruokalajin illallisen suunnittelemisen resepteineen ja ainesosineen. Perinteisen hakutulosnäkymän sijasta tekoälyyn perustuva Bing muodostaa sitten käyttäjän kysymyksistä selkeän ja yhtenäisen vastauksen poimimalla tietoa lukuisista eri lähteistä. Hakukoneelle voi myös esittää jatkokysymyksiä tai tarkennuksia, jos alkuperäinen vastaus ei ollut riittävän tarkka. Bing näyttää vastauksen lähteet viestin lopussa. Uudistuksellaan Microsoft voitti Googlen tekoälykilvassa ainakin tämän etapin osalta, sillä se onnistui yhdistämään keskustelevan tekoälyn omaan hakukoneeseensa ennen Googlea. Käyttäjälle uudistus on myös merkittävä, sillä Chat GPT -pohjainen Bing päihittää käyttökokemuksellaan Googlen ainakin niille, joille perinteinen hakutulosnäkymä on saattanut muodostua kankeaksi. Uuden Bingin julkistuksesta ei mennyt aikaakaan, kun Microsoft tiedotti myös, että se alkaa tuomaan mainoksia suoraan hakukoneen chattiin oman Microsoft Advertising -mainostyökalunsa kautta. Chatin vastauksissa näkyy myös mainoksia. Mainostajille ja yrityksille tämä onkin tärkeä hetki olla hereillä Microsoft Advertisingin suhteen, sillä lähitulevaisuudessa on odotettavissa paitsi kasvava määrä uusia Bingin käyttäjiä, niin myös mahdollisuus saada mainoksensa näkyviin suoraan tekoäly-chatin vastauksiin. Microsoft Advertising pähkinänkuoressa Microsoft Advertisingin kautta pystyy tällä hetkellä tekemään Bingiin Suomessa esimerkiksi hakusanamainontaa, Shopping-tuotemainontaa sekä display- ja natiivi-mainontaa Microsoftin omassa Audience-verkostossa. MRACE®-mallissamme näillä hakukonemainonnan kanavilla vaikutetaan etenkin Reachiin, joka on kohderyhmäsi ostopolulla kriittisen tärkeä ensimmäinen vaihe. Reach-vaiheessa käyttäjät aktiivisesti etsivät esimerkiksi hakukoneista tietoa tarpeisiinsa, joihin sinun yrityksesi tuote tai palvelu saattaa tarjota vastauksen. Reachin ohella Microsoftin mainoskanavilla pystytään vaikuttamaan etenkin Convert-vaiheeseen, jolloin sivulla jo käyneitä kävijöitä pyritään aktivoimaan kohti ostopäätöstä esimerkiksi Audience-verkostossa tehtävällä uudelleenmarkkinoinnilla. Mainonta Bingissä toimii aivan samalla logiikalla kuin Googlessa, eli mainontaan valitsemasi hakusana käynnistää esimerkiksi tekstimuotoisen hakumainoksen tai Shopping-tuotemainoksen, kun käyttäjä tekee Bing-haun. Jatkossa nämä mainokset tulevat oletettavasti näkymään kasvavissa määrin myös Bingin tekoäly-chatin sisällä. Perinteisessä hakutulosnäkymässä mainoksen sijoittuvat orgaanisten hakutulosten ylä- ja alapuolelle sekä sivulle, ja mainonnan hinta määräytyy Googlen tapaan klikkauksen perusteella. Bingin hakutulosnäkymä. Mainostajan kannalta oleellisin ero näiden kahden hakukonejätin mainonnassa tulee kuitenkin erilaisten markkinaosuuksien myötä hakuvolyymeistä. Katsotaanpa paria esimerkkiä. Google Adsin ennuste hakuvolyymistä esimerkiksi hakusanalle “miesten takit” on Googlen haussa 4 400 hakua kuukaudessa Suomessa. Google Adsin ennuste hakuvolyymistä. Microsoft Advertisingin ennuste samalle hakusanalle Bingin haussa sen sijaan on vain 160 hakua kuukaudessa. Bingin ennuste hakyvolyymistä. Tämä on toki vain yksi esimerkki, mutta heijastaa suhteellisen hyvin eroja hakukoneiden välillä suomenkielisissä hakusanoissa. Pienempien hakuvolyymien takia myös mainostajia on etenkin Suomen markkinoilla Bingissä vähemmän kuin Googlessa, mikä taasen tarkoittaa tietysti pienempää kilpailua ja siten myös edullisempaa klikkihintaa. Bingissä mainostaminen onkin yhä huomattavan paljon kustannustehokkaampaa kuin Googlessa samoilla hakusanoilla. Erot klikkihinnoissa saattavat olla jopa useita euroja. Pienemmän mediabudjetin kulutuksen vuoksi myös konversiot ovat Bingissä usein huomattavasti Googlea halvempia. Tämä tekee Bingistä edelleen varsin kannattavan kanavan kohderyhmäsi tavoittamiseen, vaikka hakuvolyymit ovatkin pienempiä. Case-esimerkki: Bingistä voi saada konversioita merkittävästi Googlea edullisemmin Esimerkkinä eräs toimialansa johtaviin lukeutuva B2B-liidien hankintaan keskittyvä asiakkaamme tekee mainontaa sekä Googlessa että Bingissä hakusanoilla, jotka ovat Googlen haussa erittäin kilpailtuja. Kovemmasta kilpailusta johtuen Googlessa ison konversion hinta onkin ollut keskimäärin jopa 70% kalliimpi kuin Bing-mainonnassa. Vaikka Bingin kautta saavutettavissa oleva liikenteen ja konversioiden määrä onkin yleensä Googlea vähäisempää, ei Bing-mainontaa kannata kustannustehokkuutensa vuoksi sivuuttaa tehokkaana tukikanavana Google Adsin rinnalla. Microsoft Advertisingin ja Google Adsin samankaltaisuudet Microsoft on varmastikin aiemmin tiedostanut Googlen dominoivan osuuden myös mainostajan tarpeiden näkökulmasta, sillä se on vuosien saatossa vienyt Microsoft Advertising -mainostyökaluaan yhä lähemmäs ja lähemmäs Google Adsin mainosalustaa. Microsoft Advertisingin käyttöliittymä on nimittäin sekä visuaalisesti että rakenteeltaan ja toiminnallisuuksiltaan hyvin samankaltainen Google Adsin kanssa. Hakumainoksissa tekstimainosten nykyinen oletusmuoto on Google Adsin tapaan responsiivinen hakumainos (Responsive Search Ad, RSA), joka on rakenteeltaan ja tekstikenttien pituuksiltaan käytännössä identtinen Googlen vastaavan kanssa. Myös käytössä olevat hintatarjousstrategiat ovat samat kuin Googlessa, eli pystyt säätelemään hakusanoista tekemiäsi bidauksia esimerkiksi manuaalisilla hintatarjouksilla tai tekoälypohjaisesti vaikkapa konversiolle asetetun tavoitehinnan perusteella. Microsoft Advertising jopa tarjoaa import-toiminnollaan mahdollisuuden kloonata nykyinen Google Adsin mainostili asetuksineen Microsoftiin sellaisenaan, mikä tarkoittaa helpoimmillaan sitä, että pystyt muutamalla klikkauksella hyödyntämään jo olemassa olevaa Google Ads -tiliäsi myös Bingin haussa. Google Ads -tiliin tekemäsi muutokset pystyt myös ajastamaan päivittymään automaattisesti Microsoft-mainostilillesi. Nämä kaikki mahdollisuudet tekevät Microsoft Advertisingin käyttöön ottamisesta verrattain helppoa, jos Google Ads on yrityksellesi jo ennestään tuttu mainosalusta. Mutta aivan kuten Google Adsissä, myös Bing-hakusanamainonnan pitäminen tuottavana ja tehokkaana vaatii jatkuvaa optimointia ja mainonnan kehitystyötä. Parhaimmillaan pystytkin hyvin suunnitellulla ja toteutetulla hakusanamainonnalla tavoittamaan kohderyhmäsi kahdessa suurimmassa hakukoneessa siten, että sinulla on konversioita ja verkkosivuliikennettä tuottava mainosnäkyvyys sekä Bingissä että Googlessa. Lue myös: Google Adsin trendit Chat GPT tuo Bing-mainontaan paljon uutta potentiaalia Bing jää mainosalustana monen mainostajan kannalta harmittavan usein Googlen jalkoihin, eikä ensin mainitun potentiaalia usein edes huomioida. Todellisuudessa Bing-hakusanamainonta on loistava pari Google Adsille. Parhaimmillaan alustat tukevat toisiaan ja kattavat yhdessä lähes kaikki Suomessa tehdyt hakukonehaut. Mainostaminen Bingissä on oikein toteutettuna tuloksellista ja jokainen mainoksen klikkaus on potentiaalinen asiakkaasi. Vähäisemmän kilpailun takia Bing on myös edelleen Googlea edullisempi tapa tavoittaa kohderyhmäsi hakukoneissa. On odotettavissa, että Chat GPT:n ja Bingin yhdistelmä tulee tuomaan jo hyvin läheisessä tulevaisuudessa Bingin pariin paljon uusia käyttäjiä, joilla on mahdollisuus nähdä sinun yrityksesi mainos Bingin hakutuloksissa ja tekoäly-chatissä. Hyvin toteutetun Bing-mainonnan avulla varmistat, että tavoitat juuri nuo käyttäjät oikealla hetkellä ja käännät heidät käyttäjästä asiakkaaksesi. Haluatko kuulla lisää Bing-markkinoinnin potentiaalista? Google Ads -markkinoinnin ohella toteutamme Bing-mainontaa – tutustu palveluumme ja ota yhteyttä. Myös Bingin suhteen on tärkeää lähteä tavoitteista – opi lisää digimarkkinoinnista ja lataa maksuton opas tavoitteiden "}]}
{"messages": [{"role": "system", "content": ""},{"role": "user","content": "Kirjoita artikkeli, jonka pääotsikko on Google Ads -trendit: Uusia ominaisuuksia ja kehityssuuntia"},{"role": "assistant","content": "Kun kilpailu markkinoilla kovenee, on pysyttävä kyydissä muutosten mukana. Google Adsille jatkuvat muutokset ovat erittäin tuttuja, ja uusista ominaisuuksista voi olla vaikea pysyä ajan tasalla. Tekoälypohjaiset ominaisuudet kolkuttavat toisella olkapäällä ja uudet kampanjatyypit toisella, sekä pään päällä pomppivat tietosuojaan liittyvät säädökset. Kaikki nämä ja muut muutokset kehittävät Google Adsia kanavana eteenpäin, ja oikein käytettynä myös sinä saat niistä enemmän asiakkaita ja myyntiä. Kokosin yhteen muutamia uusia ominaisuuksia ja kehityssuuntia vuosille 2022-2023. Näistä kannattaa olla perillä, jotta osaat erottaa tärkeimmät kehityssuunnat liiketoimintasi kannalta ja ottaa uusia ominaisuuksia käyttöön ennen kilpailijoitasi, jotta saat niistä parhaan hyödyn irti. Performance Max -kampanjatyyppi Googlen yksi uusimmista kampanjatyypeistä on Performance Max (suom. Maksimitulokset), joka lupaa tuoda maksimaaliset tulokset pienemmällä vaivalla hyödyntäen Googlen tekoälyä. Mainoksia näytetään hyvin laajasti Googlen mainosverkostossa, mm. YouTubessa, Gmailissa, hakuverkostossa, Display-verkostossa ja Shoppingissa. Performance Max -kampanjoissa ei tehdä erillisiä mainoksia, vaan kampanjoihin syötetään mainostekstejä, kuvia, videoita ja tuotteita, joista Google yhdistelee toimivimmat kokonaisuudet eri kanaviin, ja näyttää mainontaa annetun budjetin ja tavoitteiden mukaisesti. Tässä kampanjatyypissä on tärkeää kohdentaa mainontaa relevanteille yleisöille, koska mainoksia ei voida kohdentaa tarkkaan tietyillä hakutermeillä tietoa etsiville ihmisille. Vaikka tämänkaltaisen tekoälyn hyödyntäminen kuulostaa helpolta, on erittäin tärkeää keskittyä kampanjan suunnitteluun, oikeiden asioiden mittaamiseen ja strategiseen tavoitteiden kehittämiseen. Kyseinen kampanjatyyppi on kokeilemisen arvoinen lisä Google-mainontaan, sillä sen avulla voit saavuttaa laajempaa näkyvyyttä ja parempaa kannattavuutta varsinkin, jos et hyödynnä kaikkia mainostyyppejä mainonnassa. Olemme testanneet Performance Maxia jo useilla asiakkaillamme hyvin tuloksin, ja opimme jatkuvasti sen optimoinnista lisää. Vaikka tämänkaltaisen tekoälyn hyödyntäminen kuulostaa helpolta, on erittäin tärkeää keskittyä kampanjan suunnitteluun, oikeiden asioiden mittaamiseen ja strategiseen tavoitteiden kehittämiseen. Lue lisää Performance Maxista ja mitä sen käytössä on hyvä huomioida. Tuotesyötteet mainonnassa Tuotesyötteet ovat tärkeä osa ketterää verkkokauppojen tuotteiden mainontaa, sillä niiden avulla halutut tuotteet saadaan automatiikan avulla mainostettavaksi Googlen Shopping-verkostoon helposti selattavassa muodossa. Tuhannet verkkokaupan tuotteet saadaan muutettua mainoksiksi, ja esitettyä niistä tärkeimmät tiedot, kuten varastosaatavuus ja toimitusmaksutiedot, potentiaalisille ostajille. Niitä on pystytty hyödyntämään eri kampanjatyyppien mainoksissa jo hyvä tovi, mutta ne ovat edelleen mielestämme erittäin relevantteja tänä päivänä, kun Google laajentaa niiden käyttöä eri mainostyypeissä, Viimeisimpänä edellä mainituissa Performance Max -kampanjoissa tuotesyötteellä on olennainen rooli verkkokaupoille, mutta nyt voit lisätä syötteen myös Discovery- ja videokampanjoiden yhteyteen. Kun videotasi katsellaan YouTubesta, muutaman sekunnin kuluttua videon alle ilmestyy verkkokauppasi tuotteita esittelevä mainososio, kun puhelin on pystysuorassa. Kätevä tapa ohjata potentiaalinen asiakas ostamaan tuote suoraan verkkokaupastasi esimerkiksi tuotteen kokeiluvideon jälkeen, eikö? Näin konversioaikaa saadaan lyhennettyä. Tuotesyöteestä saatavia tietoja on tärkeää tuoda mainoksiin selkeässä muodossa, jotta me kuluttajat pystymme helposti saamaan tuotteesta tarvitsemamme tiedon. Trendinä on huomattu, että ostoksia tehdään verkosta ja halutaan itse noutaa kaupasta, jolloin vältytään toimitusmaksuilta. Tällaisten tuotteiden osalta on tärkeää, että tuotemainoksessa näkyy saatavuustieto, milloin tuote on noudettavissa. Miten tuotesyöte tehostaa verkkokauppasi markkinointia? Tekoälypohjaiset hintatarjousstrategiat Googlen tekoälyyn pohjautuvat automaattiset hintatarjousstrategiat ovat oikeassa vaiheessa käytettynä oiva tapa saada parempaa kannattavuutta mainonnalle. Liian aikaisin tekoälylle ei kannata antaa sijaa, vaan odottaa kunnes kampanjat ovat kerryttäneet konversioita ja muuta dataa tekoälyn tulkittavaksi ja jatkojalostettavaksi. Google on laajentanut tekoälyavusteisia hintatarjousstrategioita eri kampanjatyyppeihin. Nyt myös Video Action- ja Discovery-kampanjoissa on mahdollista käyttää Target ROAS eli tavoitellun mainostuoton tavoitetta. Tämän tavoitteen hyödyntäminen vaatii sen, että konversiolle on määritetty tietty euromääräinen arvo, joka on verkkokaupoilla tuotteen hinta. Vaikka tekoäly saattaa kuulostaa isolta pahalta sudelta, tuo se mainostajille enemmän aikaa keskittyä kampanjoiden analytiikan tulkitsemiseen, kampanjoiden kehittämiseen ja strategioiden hiomiseen, mikä ei ole lainkaan huono asia. Jos aihe kiinnostaa, niin syvenny Googlen tekoälyn eri muotoihin blogissamme. Vaikuttavaa mainontaa videoilla Videot ovat tämän päivän megatrendi, ja mikään merkki ei kerro, että niiden voima olisi vähentymässä. Siksi myös Google Adsissa kannattaa ottaa videot käyttöön, jos haluat saada kattavaa näkyvyyttä ja maksimoida tulokset. Ensimmäisenä videomainonnasta puhuttaessa sinulle saattaa tulla mieleen YouTube, vaikka videot ovat osa monia muitakin kampanjatyyppejä. YouTubeen on lisätty erilaisia mainosmuotoja tasaiseen tahtiin, joista uusimmat muodot ovat YouTube Masthead ja Bumper Video -mainokset. Jos haluat todella laajaa näkyvyyttä brändillesi 24 tunnin ajan YouTuben aloitussivun suurimmalla mainospaikalla, valintasi on Masthead-mainos. Mainospaikan ostaminen sovitaan Googlen edustajan kautta ja maksetaan ennakkomaksuna. Bumper Video -mainokset ovat lyhyitä muutamien sekuntien pituisia videomainoksia. Google julkaisi uuden helpon työkalun, jonka avulla teet alle 90 sekuntia pitkistä videoistasi nopeasti lyhyempiä pätkiä. Lyhyiden videoiden tekeminen on nyt siis entistä vaivattomampaa. Bumper-videot ovat erinomaisia kasvattamaan näkyvyyttä ja pitämään brändisi potentiaalisten tai jo olemassa olevien asiakkaiden mielessä. Bumper-videot ovat erinomaisia kasvattamaan näkyvyyttä ja pitämään brändisi potentiaalisten tai jo olemassa olevien asiakkaiden mielessä. Myöskään kuvien merkitystä ei kannata vähätellä mainonnassa. Siinä missä videoita ei voida vielä hyödyntää kaikissa kampanjatyypeissä, niin kuvat sen sijaan ovat hyödynnettävissä lähes kaikissa. Tee kuvien ja videoiden avulla brändisi tunnetuksi niin visuaalisen ilmeen kuin äänimaailman muodossa. Kuinka rakentaa oma videomainonnan strategiasi asiakkaidesi ostopolun mukaisesti? Onnistu näillä vinkeillä. Responsiiviset mainokset parantavat mainonnan suorituskykyä Kesäkuun 2022 jälkeen hakusanamainonnan vanhoja laajennettuja tekstimainoksia ei ole enää voinut muokata, kun Google pakotti uusia mainoksia tekevän valitsemaan responsiivisen mainosmuodon. Tähän uuteen mainosmuotoon lisätään useita otsikko- ja kuvaustekstejä, joita Google yhdistelee ja testaa niiden toimivuutta kohderyhmälle. Vanhat laajennetut tekstimainokset saattoivat toimia niin hyvin, että ne kannatti jättää responsiivisten mainosten rinnalle pyörimään testataksesi niiden suoriutumista. Laajempien sisältöpäivitysten, kuten brändin uuden tone-of-voicen tai arvolupauksen päivityksen yhteydessä nämä kannattaa kuitenkin muistaa poistaa käytöstä, ja luottaa responsiivisten mainosten testauksen tuovan tuloksia jatkossa yhtä hyvin kuin vanhat mainokset. Erilaisten yhdistelmien testaaminen on tässä mainosmuodossa erittäin helppoa, kun sinun ei tarvitse enää luoda useita eri mainoksia erilaisten yhdistelmien testausta varten. Lue responsiivisten mainosten ydinhyödyistä. Äänihaku yleistyy Olet luultavasti kokeillut puhelimesi äänihakutoimintoa mielenkiinnosta, tai ainakin kuullut kaverisi testanneen sitä. Suomessa äänihaut eivät vielä ole yhtä suuressa kasvussa kuin esimerkiksi Yhdysvalloissa, mutta trendi on nousemaan päin, kun suomen kielen vaikeat taivutusmuodot tulevat tutummaksi Googlelle. Älykotilaitteet -ja tuotteet kuten Alexa, Cortana ja Siri ovat lyöneet läpi, ja saatamme pian nähdä maksetun äänihakumainonnan yleistyvän. Äänihaut sisältävät monesti useamman sanan kuin tekstimuotoiset hakulauseet, jolloin pidemmät hakulausekkeet kannattaa muistaa mainonnassa. Ne ovat myös kieleltään usein kysyvässä muodossa, joten verkkosivun sisältöä tulisi pohtia myös niiden kannalta. Esimerkiksi Usein kysytyt kysymykset -sivu vastaa usein hyvin tällaisiin tarpeisiin. Verkkosivun sisällöt kannattaa suunnitella hyvin orgaanisen hakukonenäkyvyyden kannalta, jossa auttavat hakukoneoptimoinnin ammattilaiset. GDPR ja evästeet Tietosuojaan liittyviä muutoksia on syytä tarkkailla jatkuvasti, jotta verkkosivusi ja mainontasi vastaavat voimassa olevia säädöksiä. Yksityisyydensuoja on kuluttajille yhä tärkeämpää, ja myös Google on tehnyt toimia parantaakseen avoimuuttaan säilytettävästä datasta. Google-mainostajien saatavilla on yhä vähemmän dataa kohdentaa mainoksia, joten yrityksen omasta asiakasdatasta tulee entistä tärkeämpää. First party data eli ensimmäisen osapuolen data on ensiarvoisen tärkeää kerätä ja alkaa tulkita. Sitä saadaan esimerkiksi verkkokaupasta ostaneilta asiakkailta ja liidilomakkeen täyttäneiltä. Usein markkinointitiimeillä on pääsy tähän dataan käsiksi, ja myös Google Adsissa on mahdollista syöttää lista esimerkiksi asiakkaidesi yhteystiedoista, jolloin saat tehtyä hyvin kohdennettua uudelleenmarkkinointia. Kolmannen osapuolen evästeet tulevat poistumaan lähiaikoina (Google on muuttanut muutoksen ajankohtaa jo muutaman kerran), mikä tarkoittaa sitä, että tulevaisuudessa Googlella on uusia keinoja (Privacy Sandbox -hanke) kohdentaa mainontaa eri kohderyhmille. Emme vielä tiedä tulevasta tarkalleen, mutta seuraamme asian kehittymistä korvat höröllä. Markkinoinnin strategian merkitys epävakaassa maailman tilanteessa: Siksi MRACE® Trendejä tulee ja menee, mutta markkinoinnin keskiössä tulee aina olla selkeä strategia ja tavoitteet. Näiden ympärille rakennetaan taktisen tason mainontaa valittuihin kanaviin, joiden tuloksia mitataan säännöllisesti mainonnan jatkuvan kehittämisen vuoksi. Me luotamme MVG ja MRACE® -malleihin, joiden avulla voi seilata hallitusti trendien aallonharjalla ja kovemmassakin aallokossa niin, että saat välittömiä tuloksia ja lisäät brändinne vetovoimaa. Trendejä kannattaa pitää silmällä, muttei kuitenkaan tarttua jokaiseen uutuuteen sokeasti vaan harkiten, mistä juuri sinun yrityksesi voisi saada parhaan mahdollisen hyödyn irti ennen kuin kilpailijasi ehtii ensin. Kun mainonta ei enää totutussa kanavassa tuo samoja tuloksia kuin ennen, on hyvä suunnata katseet uusiin kanaviin, joissa kilpailua ei ole vielä niin paljon. MVG ja MRACE® -mallimme auttaa sinua löytämään parhaiten tuloksia tuovan yhdistelmän liiketoimintasi kasvattamiseksi digitaalisen markkinoinnin avulla. Haluatko syventyä Google Adsiin kanavana paremmin? Lue oppaastamme, mitä Google Ads -mainonta on ja miten se toimii."}]}
{"messages": [{"role": "system", "content": ""},{"role": "user","content": "Kirjoita artikkeli, jonka pääotsikko on Reach – Kuinka tavoitat kohderyhmäsi kustannustehokkaasti"},{"role": "assistant","content": "Reach, eli tavoittavuus on kaikille digimainontaa harrastaneille tuttu termi eri mainonnan alustoilta. MRACE® -mallissa se edustaa Measure-, Reach-, Act-, Convert-, Engage -litaniassa toisena tulevaa “ärrää”. Mainonnan suppilossa se kuuluu varhaisen vaiheen ‘Top of funneliin’, jossa vasta pyritään tavoittamaan yleisöä. Yleisön tavoittaminen on jokaisen yrityksen to do -listalla, mutta reseptejä sen tekemiseen on yhtä monta kuin yrityksiä. Yleisön tavoittaminen ei sinänsä ole vaikeaa. Sen kuin laittaa kortin kiinni mainoskanavaan ja painaa play:ta. Mutta kuinka hyvä hyötysuhde rahalle saadaan, on sitten yrityksestä ja sen markkinoinnin tavasta kiinni. Tässä blogissa käyn läpi yleisesti reachin merkitystä, ja syvennyn siihen hakukoneoptimoinnin esimerkkien kautta. Sitä ennen käydään kuitenkin läpi, miksi reach on merkittävä vaihe digimarkkinoinnissa. Reach – Markkinointi alkaa kurottamisesta Digimarkkinoinnissa reach on tavoittamista tai nimensä mukaisesti kurottamista yleisöä ja asiakkaita kohti. Monessa tapauksessa reachia on myyty pitkään asiakkaille pelkällä impressio-kulmalla, mutta nykyään, digimarkkinoinnin ja mittareiden kehityttyä, status quo on kattavammassa mittauksessa. Impressioihin keskittyvässä markkinoinnissa reachia mitataan pelkistetymmin ja lasketaan kuinka monta kertaa kohti asiakkaita kurotettiin. Mittarina toimivat näyttökerrat: kuinka monta kertaa silmäpari on mainoksen nähnyt tai kuinka monta kertaa mainos on generoitu eri näyttöpäätteille. Modernimmassa mallissa mitataan samalla tavoin tavoittavuutta, mutta lasketaan lisäksi kuinka monta kertaa kurottaneeseen käteen tartutaan. Eli sen sijaan, että mitattaisiin vain silmäpareja, niin mitataan myös klikkejä ja sitä kiinnostuksen määrää, joka mainosten kautta sivustolle saadaan. Myös pelkällä impressio-mallilla on edelleen paikkansa markkinoinnin pelikentässä. Sitä käytetään esimerkiksi tuotteiden parissa, jotka ovat jo kuluttajille tuttuja ja joista pitää vain muistuttaa kuluttajaa. Tämmöisiä kulutustuotteita ovat esim. maito ja jäätelö, jotka löytyvät lähikaupoista, mutta joita ostetaan harvoin verkkokaupoista. Reachin mittareita ovat esimerkiksi impressiot, klikit, klikkausprosentti (CTR), hinta per 1000 näyttöä (CPM) ja sivuston vierailijat. Impressio on mikrokonversio, joka kertoo markkinoijalle, että mainos on ainakin näytetty yleisölle. Samalla se välittää tiedon, että reach toimii tiettyyn pisteeseen saakka. Kampanja on päällä. Samaan tyyliin muutkin mainitut mittarit kertovat siitä, miten hyvin reach käytännössä toimii. Reachin tavoitteita: Saada näkyvyyttä. Saada oikea kohdeyleisö verkkosivustollesi. Tavoittaa palvelustasi kiinnostuneet ostajapersoonat. Tavoittaa ostajapersoonat, jotka etsivät vastaavaa tuotetta tai palvelua, mutta eivät tunne vielä sinun tarjontaasi. Tavoittaa tietämättömiä ostajapersoonia, joille tuotteesi tai palvelusi sopii, mutta ostajapersoona ei ole vielä tietoinen ongelmastaan saati tarjonnasta. Tehdä tietämättömät ostajapersoonat tietoisiksi ongelmastaan ja samalla tuoda ratkaisusi heidän tietoonsa. Seuraava mikrokonversio on saada asiakas tarttumaan kurottavaan käteen, eli klikkaamaan. Miten? Tekemällä mainoksesta houkuttelevan. Sama mainos ei ole houkutteleva kaikille, joten markkinoijana sinun pitää tietää minkälainen mainos resonoi kohdeyleisöösi. Jos et vielä tiedä minkälaista mainosta asiakkaasi suosii, niin kokeile erilaisia vaihtoehtoja. Digimarkkinointi on siitä hieno laji, että voit pienelläkin budjetilla testata eri mainos- ja sisältövaihtoehtoja ennen varsinaisen kampanjan alkua. Reach-vaiheessa voimme tavoittaa myös yleisöä, joka ei ole vielä tietoinen siitä, että tarjoamasi tuote tai palvelu on täydellinen vastaus hänen tarpeisiinsa. Ulkoilmamainoksia on hyvin vaikea mitata. Kuinka moneen ne vaikuttavat? Joku mainoksen nähnyt (impressio) saattaa suunnata parin päivän päästä katsomaan tuotteita (klikki). Markkinoinnin näkökulmasta asiakaspolusta ei jää muuta datajälkeä kuin mahdollisesti mainonnan myötä noussut myynti. Ja siihenkin on saattanut vaikuttaa jokin ihan muu ilmiö, eli mitään konkreettista kätöseen ei jää. Markkinoinnin jatkuvan kehittämisen kannalta ulkomainokset tai yleisesti mittaamaton markkinointi eivät siis todellakaan ole optimaalisia. Jos ei näe, miten reach vaikuttaa myyntiin, on sitä hyvin vaikea kehittää. Ja kun suppilon alkupää ei kehity, vaikuttaa se koko loppusuppiloon. Reach luo pohjan kaikelle tulevalle. MRACE®-mallin M, eli mittaaminen, on tärkeää onnistuvan digimarkkinoinnin kannalta. Sen avulla varmistetaan, että saamme ja voimme parantaa tuloksia jo reach-vaiheesta lähtien. Kaikki MRACE®-mallissa perustuu siihen, että mittaamisen kautta osataan vaikuttaa suoraan siellä missä kehityskohteet, ongelmat ja pullonkaulat ovat. Reach-vaiheen tapoja tavoittaa yleisöä: Display-markkinointi Youtube-markkinointi Hakukonemainonta (SEM) Hakukoneoptimointi (SEO) Brändin rakentaminen ja visuaalinen suunnittelu Maksettu some (Facebook, Instagram, LinkedIn, TikTok…) Orgaaninen some (Facebook, Instagram, LinkedIn, TikTok…) TV ja ulkomainonta (ei järkevästi mitattavaa, ja ei siksi löydy palveluistamme) Seuraavaksi käyn läpi reachia SEO:n näkökulmasta. Hakukoneoptimointi kurottaa kohti asiakkaita, kun he etsivät tietoa tai ratkaisua Hakukoneoptimointi eli SEO on yksi kustannustehokkaimmista tavoista tavoittaa yleisöä ja on siksi yksi reach-vaiheen tärkeimmistä keinoista. SEO:n arvo verrattuna esimerkiksi mainontaan perustuu siihen, että yhdellä investoinnilla saa jatkuvia orgaanisia tuloksia, kun taas mainonnassa yhdellä investoinnilla saa hintaa vastaavan määrän tuloksia. Reach-vaiheessa tärkeintä on tavoittaa ostajapersoona ostopolun oikeassa vaiheessa. SEO on tehokasta myös siksi, että kun haet jotakin Googlesta, sinulla on jo valmiiksi halu löytää jotakin. Saatat etsiä tietoa ongelmastasi. Tai ehkä tiedät jo ratkaisun ja koitat verrata eri tuotteita toisiinsa löytääksesi sopivan. Tai ehkä et edes tiedä vielä, että sinulla on ongelma. Eri hakuaikomukset kielivät eri tietoisuuden tasoista. Tietoisuuden tasot voidaan jakaa 5:een eri segmenttiin MRACE®-mallin mukaan: Täysin tietämätön: ei tunnista ongelmaansa eikä siitä johtuvia seurauksia Ongelmatietoinen: tunnistaa ongelmansa, mutta ei osaa ratkaista sitä Lopputulostietoinen: tietää haluamansa lopputuleman, mutta ei miten saavuttaa sen Tuotetietoinen: tietää tuotteesi, mutta ei keneltä tuote kannattaa ostaa Täysin tietoinen: tietää tuotteesi ja hän haluaa ostaa tuotteen juuri sinulta Tietoisuuden tasot voidaan jakaa myös asiakkaan ostovalmiuden mukaan täysin tietämättömän jääkylmästä täysin tietoiseen tulikuumaan. Hakukoneoptimoinnilla kurotat kohti asiakasta aina oikealla hetkellä. Kun teet verkkosivuillesi asiakkaan jokaiselle tietoisuuden tasolle sisältöä, voit vastata tarpeeseen silloin, kun asiakkaasi tietoa hakee. Ilman mainontaa ja ilman suoria kuluja. Hakukoneoptimoinnissa ei ole kuin oikeita hetkiä. Oikea hetki on aina, kun potentiaalinen asiakkaasi avaa hakukoneen ja lähtee hakemaan tietoa. Jos olet jo toteuttanut SEO:n ostopolut sivuillesi, olet aina silloin paikalla, kun asiakas etsii ratkaisua. Tärkeimmät hetket voit määrittää itse sen perusteella, miten itse olet nähnyt tai todennut kohderyhmäsi toimivan. Voit tehdä sisältöä niihin hetkiin, jotka ovat ostopolkusi ja prioriteettilistasi kannalta tärkeimpiä. Yleensä lämpimät hetket lähempänä kovaa konversiota, ovat priorisoitu korkealle. Se ei kuitenkaan tarkoita, että ostopolun kylmät, vähemmän tietoiset, vaiheet pitäisi unohtaa. Kun olet ostopolun alusta asti se brändi, joka tuottaa potentiaalisille asiakkaillesi arvoa, varmistat että olet hänen mielessään myös oston hetken koittaessa. Ostajapersoonat ohjaavat markkinointia ja sitä kautta reachia Jotta SEO:a, tai markkinointia ylipäätään, ei tulisi tehtyä pimeässä hapuillen, pitää sinulla olla selkeä kuva minkälaisia yrityksen asiakkaat ovat. Lisäksi sinun on tärkeää tietää millä hakusanoilla he tulevat sivuille ja millä hakusanoilla yrityksen palveluita haetaan. Ja kun sanon, että pitää tietää minkälainen ostajapersoona on, en tarkoita pelkkiä demografisia tietoja, kuten “30-50-vuotias 1-3 lapsen lähiöisä PK-seudulla”. Ne ovat pintaraapaisu tarvittavista tiedoista, eikä niiden perusteella oikein voi tehdä ostopolun kannalta merkittäviä johtopäätöksiä. Ostajapersoonat ovat merkittävässä roolissa reachin onnistumisessa, koska ne määrittävät koko markkinointisi suuntaa.” Ostajapersoonia tai -profiileja voi olla useampia, mutta niiden pitää vastata kysymyksiin ostohalujen synnyttäjistä, -esteistä, ostopolusta, ostokriteereistä sekä mitä he erityisesti etsivät yritykseltä. Strategiaa ei kannata rakentaa ilman hyvää kuvaa asiakkaista. Kliseistä, tiedän, mutta sanonnoissa se viisaus periytyy. Siksi niitä hoetaan. Näillä kysymyksillä pääset alkuun ostajapersoonien luonnissa: Mitkä tekijät (draiverit) synnyttivät alkuperäisen tarpeen ostolle? Miksi asiakas haluaa investoida aikaa ja rahaa ratkaisun ostamiseen? Mitä tuloksia asiakas haluaa saavuttaa ratkaisullanne? Mitä riskejä hän haluaa poistaa? Mitkä asiat näyttäytyvät asiakkaalle oston esteinä? Ketkä kaikki osallistuvat päätöksentekoon ja missä vaiheissa? Ketkä voivat estää ostopäätöksen? Mikä tai mitkä tekijät olivat lopullisia syitä sille, että ostajapersoona valitsi juuri kyseisen ratkaisun kaikkien kilpailevien ratkaisujen joukosta? Haluatko viedä ostajapersoonasi vielä seuraavalle tasolle? Lataa maksuton ostajapersoonatyökirja. Hakusanatutkimus (HST) – asiakkaan kartta yrityksesi luo Jos ostajapersoonien luominen on kuin GPS-paikannin, jolla paikannat missä maailmankolkassa asiakkaasi on, niin hakusanatutkimus auttaa sinua löytämään pikkutiet, joilla asiakkaasi siellä kolkassa kulkevat. Ostajapersoonien luonnin jälkeen SEO:ssa keskitytään syystäkin hakusanoihin. Millä hauilla kohderyhmä hakee ratkaisuja ongelmiinsa? Täysin kylmän yleisön tavoittelemisen sijaan on fiksumpaa suunnata arvokasta pääomaa ensisijaisesti yleisöön, jolla on ongelma tai yleisöön, joka tietää jo etsiä ratkaisua ongelmaansa. Priorisoidessa kymmeniä tai satoja hakusanoja kannattaa sinun ensin keskittyä ostoaikomussanoihin, koska ne muuttuvat nopeammin rahaksi. Kun olet saanut suurimman osan niistä kiinni, voit siirtyä tiedon etsintään liittyviin hakuihin, esim. “soittamisen aloittaminen” tai pitkähäntäisempi hakusana: “kuinka opetella soittamaan itse”. Asiakkaat, jotka hakevat tuotteita tai palveluita ostoaikomussanoilla, ovat kypsempiä ostoajatukseen ja sen näkee haun muodosta. He eivät esimerkiksi hae runkohakusanalla “soitin” tai “kitara” vaan saattavat jo tietää tarkemmin minkälaista soitinta he etsivät: “sähkökitara”, “sen ja sen merkkinen sähkökitara”. Hakusanatutkimus on välttämätön osa toimivaa SEO-strategiaa ja se määrittää isolta osin tulevan orgaanisen reachin määrää. Samalla se nivoo SEO-, SEM- ja sisältötoimintoja vahvemmin yhteen. Hakusanatutkimus kannattaa myös päivittää aika ajoin, sillä trendit, kulutuskäyttäytyminen, teknologia ja kilpailijat kehittyvät jatkuvasti. Joillakin aloilla muutokset ovat hitaampia ja päivitystä tarvitsee harvemmin, ehkä useamman vuoden välein. Nopeasti kehittyvillä aloilla taas 1-2 vuoden välein. Sinulla on varmasti oman alasi kehityksestä jokin kuva, mutta jos et ole varma niin kysy ihmeessä asiantuntijalta. On hyvä muistaa, että pelkkä tutkimus ja sisältöjen luominen ei kilpailusta johtuen takaa tuloksia. Jatkuva datan seuraaminen ja erityisesti tulosten perusteella jatkuva kehittäminen takaavat tulokset. Lisää hakusanatutkimuksen hyödyistä löydät tästä linkistä. Valmistautumisen jälkeen – aika kurottaa asiakkaita kohti Kun olet paikantanut asiakkaidesi GPS-signaalin ostajapersoonien avulla ja löytänyt asiakkaiden käyttämät polut hakusanatutkimuksen kautta, voit lyödä kädet saveen. Tiedämme kuka asiakas on ja mitä hän haluaa, mutta meillä ei vielä ole sisältöä, jolla häntä tavoitella ja vakuuttaa. Sisältösi pitää olla laadukkaampaa tai optimoidumpaa kuin kilpailijoiden, jotta se nousee kilpailijoiden ohi Googlen hakutuloksissa. Googlen 1. sivu kattaa 10 ensimmäistä tulosta, ja niistä ensimmäiset 5 keräävät leijonan osan kävijöistä. Google on väläyttänyt siirtyvänsä tietokonehauissa jatkuvan scrollauksen malliin, jotta ensimmäiset 30 tulosta näkyvät ennen kuin tarvitsee klikata lisää tuloksia näkyviin. Tämä tarkoittaisi enemmän näkyvyyttä myös sijoille 11-30. Päivitys ei kuitenkaan tätä tehdessä ole rantautunut vielä Suomeen. Googlen orgaanisten klikkausprosenttien (CTR) jakautuminen sijoituksen mukaan backlinkon 2022 tutkimuksen mukaan. Käyrä on selkeästi nouseva mitä lähemmäs Googlehaun ensimmäistä tulosta mennään. Googlen orgaanisten klikkausprosenttien (CTR) jakautuminen sijoituksen mukaan Backlinkon 2022 tutkimuksen mukaan. Reachin tärkeydestä kertoo se, että Backlinkon tuoreimman analyysin (10/2022) mukaan ensimmäiset 5 sijaa keräävät jopa reilut 69% kaikista klikeistä (kuva). Googlen etusivulle, eli 10:lle ensimmäiselle tulokselle, tulee analyysin mukaan n. 86% kaikista klikeistä ja loput menevät ripotellen seuraaville sijoille. Se tarkoittaa että sijat 6-10 keräävät vain n. 17% kaikista klikeistä. Toinen hauska fakta samasta analyysista: 1. sijalla saat jopa 10 kertaa todennäköisemmin hakijan klikkaamaan sivuillesi kuin 9. tai 10. sijalla. Eli tuttuun tapaan, mitä lähempänä olet kärkeä, sitä enemmän liikennettä saat sivuillesi. Havainnekuva siitä minkä näköisiä tuloksia Google PageSpeed Insightsista saa. Diagnoosi arvioi muun muassa verkkosivun tehokkuutta, esteettömyyttä, parhaiden käytäntöjen toteutumista sekä hakukoneoptimointia. Havainnekuva siitä minkä näköisiä tuloksia Google PageSpeed Insightsista saa. Diagnoosi arvioi muun muassa verkkosivun tehokkuutta, esteettömyyttä, parhaiden käytäntöjen toteutumista sekä hakukoneoptimointia. Arvioitavana SDM:n etusivu tietokonepäätteillä. Jotta sisältösi nousevat Googlessa hakijoiden silmille, pitää sivun olla myös teknisesti kunnossa. Perusasiat voi tsekata vaikkapa Google PageSpeed Insightsista ilmaiseksi mobiilille ja tietokoneelle. Sieltä saat ainakin kuvan mukaiset tiedot mille tahansa sivulle pelkän URL:n avulla. Jos vaikuttaa siltä, että tekninen taso ei yllä toivotulle tasolle, niin meiltä saat auditoinnin ja kehitysehdotukset korvausta vastaan. Ja jos tekninen taso ei huoleta, niin sitten vaan sisältöä sivuille. Jos koet että ostajapersoonat huomioiva sisällöntuotanto ei ole vahvinta alaasi, niin voit heittää kurkkuun nousevalle epätoivolle hyvästit, sillä meillä on loistavia ammattilaisia sisällöntuottajina. Äläkä pelkää, en lue itseäni heihin. Keskityn visusti SEO-hommiin. Katso myös videoitu podi-jaksomme, jossa SDM:laiset ja Varman vieraileva asiantuntija avaavat reachin maailmaa käytännön esimerkkien keinoin. Yhteenveto – anna asiakkaallesi auttava käsi Tässä on ensimmäinen ja todennäköisesti paras yritykseni laittaa reachin ydin markkinoinnissa neljään virkkeeseen: Selvitä keitä asiakkaasi ovat ja miten he päätyvät ostamaan tuotteitasi. Selvitä mitä reittejä pitkin asiakkaasi hakeutuvat tuotteesi luo verkossa. Tuo arvoa ja tuotteesi asiakkaasi tietoisuuteen, kun hän niitä eniten kaipaa. Mittaa asiakkaan ostopolkua kattavasti verkossa ja kehitä saamiesi tulosten perusteella markkinointiasi. Noin. Nyt kun tavoitat sujuvasti lämpimän yleisösi otettuasi haltuun REACH-vaiheen, voitkin seuraavaksi siirtyä MRACE®:n seuraavaan kirjaimeen, eli asiakkaasi toimintaa ohjaavaan ACT-vaiheeseen. Jotta voit onnistua nopeammin, tehokkaammin ja paremmin yleisösi tavoittamisessa, lataapa alta vielä hyödylliset maksuttomat oppaat. Varsinkin SEO-CRO:n toimeenpano tekee naapuriyrityksen kateudesta keltaiseksi!"}]}
{"messages": [{"role": "system", "content": ""},{"role": "user","content": "Kirjoita artikkeli, jonka pääotsikko on Suunnittele markkinointisi oikein sesongin ulkopuolella"},{"role": "assistant","content": "Onko liiketoimintasi vahvasti sesonkiluonteista? Tällöin olet varmasti huomannut, että kuukausien välillä myynti vaihtelee paljonkin ja se on aivan luonnollista. Sen sijaan moni ajattelee, että digimarkkinoinnin kulut voisi minimoida tai jopa poistaa kokonaan näinä hiljaisina kuukausina, jolloin säästöä tulisi sitä kautta. Aivan näin yksinkertaista asia ei ole, sillä monessa tapauksessa markkinoinnin pitäminen ”päällä” läpi sesonkivaihteluiden on kannattavaa. Käydään seuraavaksi läpi, miksi markkinointia kannattaa tehdä myös kuuman sesongin ulkopuolella, ja kuinka voit allokoida markkinointieurosi parhaalla tavalla koko vuoden vaihtelut huomioiden. Markkinointi ja mainonta voidaan monesti kokea sellaisena osa-alueena, josta on helpompi nipistää euroja. Tämä johtuu varmasti osittain siitä, että esimerkiksi brändinäkyvyyttä voi olla vaikeahkoa mitata ja suhteuttaa hyötyyn, joka on saatu siihen laitetuista euroista. Ihan näin yksinkertainen asia ei kuitenkaan ole. Jos mainonnasta säästämistä päätetään tehdä, niin se tulisi tehdä harkitusti. Tärkeintä on suunnitelmallisuus ja ymmärrys, että markkinoinnin tulosten tekeminen vaatii aikaa, mutta yrityksesi unohtaminen on sitäkin helpompaa, jos esimerkiksi poistat kaikki digimarkkinoinnin kulut hiljaisilta kuukausilta. Minulle on usein kerrottu näin: ”Ei kai siinä paljonkaan häviä, jos stoppaa mainonnan kokonaan tai melkein esimerkiksi kesäkuukausiksi tai sesongin ulkopuolella. Jos mietitään vain muutamaa kuukautta. Ja sitten taas jatkettaisiin.” No totuus on, että kyllä siinä häviää ja vieläpä monen kanavan kautta. Jos markkinoinnin puolelta pitää budjettia kiristää, se pitää tehdä hallitusti ja huolella sekä meidän MRACE®-mallin mukaisesti. Kerron siitä kohta tarkemmin, mutta palataanpa perusasioihin. Takamatkalta on vaikea nousta johtoon Jotta markkinointisi voi erottua ja löytää kohderyhmänsä lukuisten mainosviestien joukosta, on tärkeää, että yrityksellesi on määritelty selkeät kilpailuedut sekä ostajapersoonat. Tiedät siis kenelle mainostetaan ja millä kulmalla. Se, että mainontaa on niin paljon tarjolla johtaa kuitenkin väistämättä siihen, että sinunkin yrityksesi on helppo kuluttajan unohtaa – kyllä, myös sen kuluttajan, joka on vannoutunut fanisi. Jos haluat tauottaa markkinointiasi ja aloittaa sitä uudelleen muutaman kuukauden tauon jälkeen, pahimmassa tapauksessa esimerkiksi brändin rakennuksesi on aloitettava taas uudelleen. Tätä varten kannattaa panostaa myös markkinointistrategiaan ja pysyä siinä. Melko usein markkinointia ei voida vain aloittaa esimerkiksi syksyn sesonkina uudelleen siitä, mihin kesällä jäätiin. Jos sinä et mainosta, kilpailijasi kyllä sen tekevät. Kuinka pääset taas asiakkaidesi tietoisuuteen, jos he eivät ole kuulleet tuotteistasi ja palveluistasi, ja mainostila on mennyt kilpailijoille? Esimerkiksi somemarkinoinnissa jos et ole tehnyt edeltävää mainontaa ennen kuuminta sesonkia, niin luultavimmin kaikki kilpailijasi mainostavat myös kyseisenä aikana kovalla volyymilla. Tämä johtaa siihen, että 1000 näytön hinta eli CPM nousee sen verran mukavasti, että et edes saa näytettyä niin monelle ihmiselle mainontaa ja tarvitset isompaa budjettia – säästö, pyöreä nolla. Sen sijaan, jos olet ollut kaukaa viisas ja kerännyt sivustollesi kävijöitä silloin, kun muut eivät sitä ole ymmärtäneet tehdä, olet jo askeleen edellä. Voit helposti saada lämpimän yleisön kiinni sesonkina, jolloin luultavimmin kahmaiset enemmän liidejä ja saat kohdennettua markkinointisi pienemmällä budjetilla paljon paremmin. Tärkeää on siis miettiä, että miten kohdennat markkinoinnin. Niin sanotulla sesonkiajan ulkopuolella kannattaa panostaa sellaiseen mainontaan, joka antaa sinulle pitkäaikaista hyötyä. Silloin ei metsästetäkään niitä kovimpia konversioita ja tämä on hyvä ymmärtää. Sen sijaan silloin pidetään yllä brändimielikuvaa, nostetaan sisältöjä, jotka tukevat tulevaa sesonkia tai opetetaan ihmisille, miksi te olette paras vaihtoehto ja tehdään hakukoneoptimointia. Panostetaan siihen, että ensinnäkin olet kuluttajan top of mindissa, kun tarve tulee, brändimielikuva on vahvistunut ja nouset hauissa mahdollisimman ylös. Kuulostaako yksinkertaiselta – sitä se on, mutta se on monesti myös helposti unohtuva asia. Ikivihreän sisällöntuotannon voima toimii myös sesongin ulkopuolella, oli kyseessä video, teksti tai kuva. Toinen kompastuskivi on se, että joku osa-alue tuotannossasi sakkaa, eikä esimerkiksi tavaraa ole tarpeeksi myyntiin. Silloin ei tarvitse, tai kannatakaan toki mainostaa. Samalla tässä pätee jälleen brändimielikuvan rakennus, sisällöt, jotka nostavat sinua ihmisten mieliin sekä muu sellainen jatkuva työ, jolla kasvatat liikennettä, pidät itsesi ostajapersoonien mielessä. Ja kun tuotanto rullaa taas, niin kovempia liidejä on helpompi saada, kun olet ihmisten mielessä ja sivuston liikenne ei ole katkennut. MRACE®-malli auttaa sinua kohdentamaan markkinointisi oikein On totta kai järkevää allokoida markkinoinnin euroja siten, että kulutat enemmän mediabudjettiin ja palveluihin silloin, kun kysyntä on luonnollisesti korkeammalla. Tässä auttaa MRACE®-malli, jonka avulla pystyt johdattamaan täysin teistä tietämättömän asiakkaan kohti sitä kovinta konversiota. Usein ajatellaan, että jo esimerkiksi teidän sivustolla käyneiden, lämpimän yleisön tavoittelu on sitä kaikista kannattavinta, panostetaan siihen. No niinhän se yleensä on, mutta mitäs teet siinä vaiheessa, kun suppilon toisesta päästä loppuu yleisö eli se täysin teistä tietämätön ja uusi? Tällöin markkinointia ei voi juuri tehdä. On aina hyvä muistaa, että pääsääntöisesti konvertoitumiselle tulee jättää aikaa, monesti jopa kuukausia Tässä poikkeuksena toimivat esimerkiksi edulliset verkkokauppatuotteet, joita voi ostaa saman tien. Joka tapauksessa kannattaa pohtia, millaisen ostopolun läpi markkinointisi johdattelee sen uuden ihmisen, jonka saat mainontasi piiriin. Case-esimerkit B2B- ja B2C-yrityksistä – markkinointia tehdään myös sesongin ulkopuolella ”Myynnin ja markkinoinnin parissa toimiva yritys tarjoaa toisille yrityksille kursseja. Kesä ei ole sesonkiaikaa, joten he halusivat tauottaa somesta mainonnan kokonaan pois kesäkuukausiksi. Tässä olisi kuitenkin väistämättä käynyt niin, että kun sesonki olisi pyörähtänyt käyntiin syksyllä, olisimme joutuneet takamatkalle. Tämä siksi, että esimerkiksi brändillinen näkyvyys olisi jäänyt täysin pois, tai juurikin sen kylmän yleisön kerääminen sekä heidän johdatteleminen, opettaminen että vakuuttaminen kohti konversiota ei olisi onnistunut heti sesongin alettua. Näin ollen pudotimme kuitenkin valtaosan budjetista pois kesäksi, mutta pidimme brändillisen mainonnan sekä liikenteen ohjaamiseksi parhaimmin toimineet sisällöt päällä. Näin saimme kerättyä mukavan määrän liikennettä sivustolle ja nostettua brändinäkyvyyttä, jonka avulla sesongin alkaessa saimme kohdennettua yleisöjä sekä räätälöityä juuri heille sopivia kursseja sesongin alettua.” Yritys Y:n liiketoiminta painottuu kuluttajille myytäviin talotuotteisiin, joiden sesonki sijoittuu syksylle. Yritys mainostaa somen puolella vahvasti koko vuoden. Tähän on päädytty siksi, että siinä vaiheessa, kun sesonki alkaa, ollaan asiakkaiden top of mindissa. ”Yritys Y:n liiketoiminta painottuu talotekniikan kattotuotteisiin, joiden sesonki sijoittuu syksylle. Mainonta pyörii kuitenkin koko vuoden tauotta, pääpaino vain muuttuu. Yritys tekee vuosittain esimerkiksi talvietukampanjan, joka käynnistellään syksyllä. Tällä pyritään saamaan talven kuukausille työtä kesän kiireiltä. Talvella mainostetaan myös sen takia, että pysytään mielissä kilpailijoihin nähden ja rakennetaan tunnettuutta.” Ennakoi budjetin pienentäminen kokonaisvaltaisesti – älä lyö sitä eurolleen kiinni Pientä puskurirahaa kannattaa pitää jemmassa kodin yllättävien menojen osalta. Sama pätee myös markkinointibudjettiin, sitä ei kannata eurolleen naulata kiinni vaan sen pitäisi joustaa tilanteen mukaan. Sesonkiajan ulkopuolella REACH-mainonta on yleisesti ottaen selvemmin halvempaa kuin REMA-yleisön eli jo lämpimän yleisön tavoittelu. Jos siis näyttää siltä, että joku kampanja on onnistunut loistavasti ja tuonut liikennettä sivustolle, niin sen yleisön lämmittämiseen voisi lohkaista juuri ennen sesonkia isompaa siivua budjetista. Tällä saat etumatkaa kilpailijoihin nähden. Lue, mitä kannattaa ottaa huomioon markkinoinnin budjetoinnissa. Hakukoneoptimointia kannattaa tehdä läpi sesonkien Hakukoneoptimointi on parhaita esimerkkejä siitä, kuinka jatkuvalla tekemisellä voidaan saavuttaa hyötyjä läpi sesonkien. Kuten todettua, esimerkiksi somen puolella voi mennä helposti kuukausia, että potentiaalinen asiakas saadaan lämmiteltyä konversioksi niin sama pätee myös Googlen ja hakukoneoptimoinnin eli SEO:n puolella. SEO:ssa hyvien hakukonesijoitusten kehitys on usein hitaampaa, jolloin se täytyy huomioida jopa kuukausia etukäteen. Hakukoneoptimoinnin tulosten kehittyminen vie aikansa, minkä vuoksi ennakointi kannattaa myös sesonkiaikojen ulkopuolella. Jos esimerkiksi aloitat kirjoittamaan blogisisältöä elokuussa, ja se julkaistaan syyskuussa kuumimman sesongin aikana, sisältö ei välttämättä ehdi Googlen hakutuloksiin hyvälle paikalle. Voi olla, että Google ränkkää sisällön vasta lokakuussa. Sen sijaan, jos haluat olla valmiina vaikkapa syksyn kausivalojen markkinoinnissa, hakukoneoptimoinnissa kannattaa suunnitella ja tuottaa sisällöt jopa viikkoja tai kuukausia aiemmin. Muutoin on vaarana, että sisältösi eivät ehdi nousta orgaanisessa haussa sesongin ollessa kuumimmillaan. Tällöinkin sisällöt toki kannattaa tehdä, sillä niitä voi jakaa tehokkaasti vaikkapa somessa, ja ne ovat myös ajoissa valmiina seuraavaa sesonkia varten. Mutta jos voit valita, ennakointia kannattaa hakukoneoptimoinnissakin. Jatkuvana tehty hakukoneoptimointi pitää verkkosivuliikenteesi tasaisena, jos sivustollasi on ikivihreää sisältöä, joka löytyy hakukoneista vuosi toisensa jälkeen. Lue lisää, kuinka huomioit sesongit, sisällöt ja SEO:n markkinoinnissasi. Yhteenveto: Markkinointi kannattaa sesongin ulkopuolellakin Summa summarum, jos olet pohtinut markkinoinnin stoppaamista sesonkien ulkopuolella, on hyvä pohtia vielä hetki. Voit saada jopa kilpailuetuja, jos pidät mainontasi päällä hiljaisenakin aikana. Mieti, ennakoi, järkevöitä markkinointia ja mainontaa – älä lopeta sitä kokonaan. Kolme kilpailuetua sesongin ulkopuoliseen mainontaan: Olet etumatkalla ja pääset lämmittelemään asiakkaan ostoputken läpi. Katso podcast-jaksostamme lisää Reach-vaiheen markkinoinnin tärkeydestä. Media on halvempaa, kun osa mainostajista tauottaa digimarkkinointiaan joka tapauksessa. Brändinäkyvyytesi kasvaa ja kehittyy, kun olet läsnä asiakkaan ostopolulla läpi vuoden. Markkinoinnin tavoitteet kannattaa siis pitää ajan tasalla sekä asettaa oikein. Sivuiltamme löydät ilmaisen Markkinoinnin tavoitteiden asettamisen oppaan, joka kannattaa käydä lataamassa. "}]}
{"messages": [{"role": "system", "content": ""},{"role": "user","content": "Kirjoita artikkeli, jonka pääotsikko on Googlen responsiivinen hakumainos – Mitä laajennettujen tekstimainoksien väistyminen tarkoittaa mainostajalle"},{"role": "assistant","content": "Tekoälyn hyödyntäminen Google mainonnassa lisääntyy ja kehittyy jatkuvasti, kuten esimerkiksi hetki sitten julkaistusta uudesta kampanjamuodosta ‘Performance Max’ huomataan. Tästä kertoo myös hakumainosten viimeisin muutos, kun kesäkuun lopussa 2022 Google lopetti mahdollisuuden luoda uusia tai muokata vanhoja laajennettuja tekstimainoksia. Aikaisemmin luodut laajennetut tekstimainokset pyörivät kuitenkin edelleen normaalisti ja niitä voi tarpeen vaatiessa keskeyttää sekä laittaa käyntiin uudestaan. Tästä huolimatta tulee responsiivisiin hakumainoksiin siirtyminen ajankohtaiseksi jokaiselle mainostajalle ennemmin tai myöhemmin. Muutoksen myötä keskiöön siis astuu Googlen 2018 julkaisemat responsiiviset hakumainokset. Responsiiviset hakumainokset ovat olleet oletus mainosmuoto hakuverkon kampanjoissa alkuvuodesta 2021 saakka, joten ne ovat varmasti jo tuttuja suurelle osalle mainostajista. Käyn seuraavaksi läpi mitä muutos käytännössä tarkoittaa mainostavalle yritykselle. Tämän jälkeen avaan tarkemmin mitä responsiiviset hakumainokset sitten oikein ovat, mitkä ovat niiden hyödyt ja haasteet sekä lopuksi muutamia asioita mitä SDM:llä otamme huomioon mainoksia luodessa. Mitä muutos tarkoittaa mainostavalle yritykselle? Nyt on aika kerätä laajennetuista tekstimainoksista kaikki opit mitä niiden aikana tehdystä mainonnasta on saatu. Nämä opit ovat arvokkaita, kun luodaan responsiivisia mainoksia, eikä tällöin aikaisemmin tehty työ ja testaaminen mene hukkaan. Käy siis mainoksesi sekä raporttisi läpi ja arvioi kullekin kohderyhmälle parhaiten toimineita mainosviestejä sekä -kulmia. Kanna nämä opit mukana responsiivisia mainoksia luodessa ja jatka erilaisten viestien testaamista. Mikäli käytössäsi on laajennettuja tekstimainoksia, ei näitä kannata suoraan poistaa. Mahdollisuuksien mukaan hyvä lähestymistapa on, että testaat responsiivisia hakumainoksia vanhempia laajennettuja tekstimainoksia vastaan saman mainosryhmän sisällä. Näin saat nopeastikin dataa, miten näiden kahden mainostyypin toimivuus eroaa toisistaan juuri sinun markkinoinnissasi. Käyn seuraavaksi läpi tarkemmin mikä on responsiivinen hakumainos. Mikä on responsiivinen hakumainos? Hakumainokset ovat MRACE® -mallissamme osa REACH -vaihetta ja Google hakuverkko onkin yksi tämän vaiheen tehokkaimpia mainoskeinoja. REACH -vaiheen tarkoituksena on lisätä potentiaalisten asiakkaiden liikennettä yrityksesi sivuille. Mainokset Googlen hakuverkossa ovat yksi tehokkaimpia mainosmuotoja kaikille yrityksille toimialasta tai asiakaskunnasta riippumatta. Kuten mainoksen nimestäkin saattaa jo arvata, responsiivinen hakumainos on Google-hakuverkon tekstimainos, joka mukautuu automaattisesti potentiaalisen asiakkaan mukaan ja näyttää tälle osuvimman mahdollisen mainosversion. Tähän asti hakumainokset ovat olleet melko staattisia, eli mainostekstit näkyvät jokaiselle käyttäjälle samanlaisina riippumatta heidän käyttämistä hakutermeistään. Tämä tarkoittaa aiempaa osuvampia mainoksia, kontrollin kustannuksella. Responsiivisen mainoksen tekstikenttiin, kuten otsikoihin ja kuvauksiin, voi kirjoittaa useita eri versioita, joista Google valitsee parhaan yhdistelmän asiakkaalle näytettäväksi. Valinnoissaan Google käyttää tietoja mm. käyttäjän hakukäyttäytymisestä sekä käytettävästä laitteesta. Ajan kuluessa saat palautetta Googlelta eri mainostekstien toimivuudesta. Alla on havainnollistava kuva mainoksen luomisesta Google Ads-käyttöliittymässä. Kuva 1. Responsiivisen hakumainoksen luominen Google Ads-käyttöliittymässä Otsikoita (Headlines) on kirjoitettava vähintään kolme ja enintään 15 vaihtoehtoa ja ne voivat sisältää maksimissaan 30 merkkiä. Kuvauksia (Descriptions) on kirjoitettava vähintään kaksi ja enintään neljä vaihtoehtoa, kuvauksen maksimipituus on 90 merkkiä. Esikatselu (Preview) näyttää reaaliaikaisesti, miltä erilaiset mainosyhdistelmät näyttävät mobiililaitteen tai pöytäkoneen näytöllä Responsiivisten hakumainosten hyödyt & haasteet Kuten kaikissa uudistuksissa myös responsiivisten hakumainosten tulossa on nähtävissä paljon hyötyjä, mutta myös muutamia haasteita. Listasin alle muutamia hyötyjä sekä haasteita, jotka mainostajan on hyvä pitää mielessä uuteen mainosmuotoon siirryttäessä. Hyödyt Joustavuus mainoksissa. Aiemmin mainostajana sinun tuli luoda useita eri tekstimainoksia, jotta pystyit testaamaan erilaisia viestejä sekä mainonnan kulmia asiakkaillesi. Säästää aikaa. Kun olet suunnitellut ja rakentanut responsiiviset hakumainokset säästät aikaa, joka aikaisemmin kului laajennettujen tekstimainosten testaukseen ja analysointiin. Mainosten optimointi tapahtuu reaaliajassa. Koneoppimisen kehittyessä ja datan kerääntyessä järjestelmän kyky toimittaa parhaiten toimivia mainoksia yksittäiselle haun tekijälle niin ikään kehittyy. Mainosten suorituskyky paranee. Mainostajat läpi toimialojen ovat saavuttaneet parempia klikkausprosentteja(CTR) siirtyessään responsiivisiin hakumainoksiin. Koneopin parantuessa järjestelmä kykenee entistä paremmin priorisoimaan parhaiten toimivia mainoksia. Haasteet Responsiivisissa hakumainoksissa haasteena on aiemmin mainittu kontrollin puute verrattuna aiempiin mainoksiin. Tämän lisäksi mainostajan ei ole mahdollista nähdä mitkä mainostekstiyhdistelmät ovat toimineet parhaiten. Tarve keksiä useita erilaisia, vetoavia, relevantteja avainsanoja sisältäviä otsikoita. Tämän vuoksi osaava mainoskumppani on erittäin arvokas yrityksen markkinointiviestintää suunniteltaessa ja toteuttaessa. Kuinka luomme tehokkaita responsiivisia hakumainoksia Kuten yleisesti digimarkkinoinnissa, niin myös responsiivisissa hakumainoksissa on oleellista pitää huoli siitä, että mainokset tukevat markkinointistrategian kokonaisuutta. Responsiivisten hakumainosten yhteydessä tämä tarkoittaa esimerkiksi seuraavaa; jotta responsiivisista hakumainoksista saa parhaiten kaiken irti, on tärkeintä muistaa yksi tärkeimmistä digitaalisen markkinoinnin perusasioista, eli laadukas laskeutumissivu sisältöineen ja miten se vaikuttaa markkinointisi tuloksiin. Juuri tämänkaltaisissa kokonaisuuksissa SDM auttaa asiakkaitaan, tuottaen menestyvää Google Ads -mainontaa. Tätä toteutamme MRACE® -mallimme mukaisesti, jonka avulla emme pelkästään luo yrityksen strategiaan sopivia mainoksia, vaan mittaamme niiden toimintaa sekä optimoimme mainoksia saatujen tuloksien avulla. Google on laatinut omat ohjeensa kuinka luoda tehokkaita responsiivisia hakumainoksia. Mainoksia luotaessa kyseinen artikkeli on hyvä katsastaa, Google antaa käyttäjilleen erittäin hyödyllistä tietoa miten yritys saa mahdollisimman paljon irti mainonnastaan. Kokosin tähän myös oleellisimmat asiat, jotka on hyvä ottaa mainosta kirjottaessa. Otsikot Otsikoilla teet mainoksistasi erottuvan ja houkuttelet potentiaaliset asiakkaat klikkaamaan mainostasi kilpailijasi mainoksen sijasta. Niillä on myös merkittävä vaikutus siihen, miten Google luokittelee mainoksen laadun. Pyri kirjoittamaan mahdollisimman monta otsikkoa, mielellään vähintään 5kpl. Näin Google saa mahdollisimman monta vaihtoehtoa optimointia varten. Sisällytä kampanjaan relevantteja avainsanoja otsikoihin. Mutta kirjoita myös otsikoita ilman avainsanoja, esimerkiksi toimintakehotus(call-to-action) viestejä tai verkkokauppojen tapauksessa viestejä tarjouksista. Otsikoissa sinulla on käytettävissä 30 merkkiä. Sisällytä otsikoihin eri mittaisia viestejä, sekä lyhyitä että pitkiä. Tee otsikoista uniikkeja. Google ei näytä liian samankaltaisia ​​otsikoita. Ylimääräiset otsikot rajoittavat Googlen tarjoamien yhdistelmien määrää. Kuvaukset Käytä kuvauksiasi kertoaksesi potentiaalisille asiakkaille, miksi olet paras vaihtoehto. Kuvauksissa on turha olla salamyhkäinen, tuo selkeästi esille erottuvuustekijäsi. Saat markkinointiviestisi perille ajattelemalla seuraavia asioita: Korosta jokaisessa kuvauksessa jotain ainutlaatuista. Ajattele erilaisia ​​yhdistelmiä, jotka voidaan koota yhteen ja ovatko ne järkeviä missä tahansa järjestyksessä. Tämä on tärkeää. Yksi kuvaus ei saa olla riippuvainen toisesta. Kerro potentiaalisille asiakkaillesi mitä haluat heidän tekevän. Olipa kyseessä sitten ”Lataa uutiskirje” tai ”Lue lisää”, vahvat ja selkeät toimintakehotukset ovat ehdottomia. Kuva 2. Responsiivisen hakumainoksen toimintaprosessi Voit myös kiinnittää otsikoita ja kuvauksia, jotta ne näkyvät tietyssä paikassa. Tämä on erinomainen ominaisuus, joka voi auttaa sinua saamaan takaisin hieman sitä kontrollia, jonka responsiivisiin hakumainoksiin siirtyessä menetät. Käytä kiinnitystä kuitenkin vain tarvittaessa. Otsikoiden ja kuvauksien kiinnittäminen vähentää Googlen mahdollisuutta testata erilaisia yhdistelmiä mainoksissa. Anna koneiden oppia Responsiiviset hakumainokset ovat loistava yhdistelmä mainostajan itse kirjoittamia viestejä sekä Googlen koneoppimista. Mutta jotta koneet voivat oppia, sinun on annettava niille aikaa ja tilaa testata ja optimoida. Googlen koneoppi ei keksi uutta mainostekstiä yksinään. Se käyttää tarjoamiasi otsikoita ja kuvauksia, mikä tarkoittaa, että koneet voivat menestyä vain niin hyvin kuinka laadukasta sisältöä niille tarjoat. Tämän vuoksi on tärkeää nähdä responsiivinen hakumainonta osana laajempaa Google mainonnan ja sitä kautta digimarkkinoinnin palettia. Kiinnostaako responsiivisten mainosten ohella muu Google Ads -mainonta? Lataa ostajan opas, ja opit lisää tehokkaasta Google Ads -mainonnasta! "}]}
{"messages": [{"role": "system", "content": ""},{"role": "user","content": "Kirjoita artikkeli, jonka pääotsikko on Mistä elementeistä koostuu tehokas Google Ads -mainonta?"},{"role": "assistant","content": "Elämme responsiivisten mainosten ja tekoälyn aikakautta. Google suosittelee, että mainoskampanjoissa käytettäisiin mahdollisimman paljon tekoälyä. Trendi on, että kampanjoihin lisätään mahdollisimman paljon erilaisia otsikoita, kuvaustekstejä ja kuvia, joista Google luo mainokset lähes mielivaltaisesti. Tekoäly ei kuitenkaan aina ole avain onneen! Tässä blogissa kerrotaan, miten luodaan tehokasta Google Ads -mainontaa MRACE®-mallin mukaisesti kuhunkin ostopolun vaiheeseen. Mitä asioita on otettava huomioon mainostekstien kirjoittamisessa eri kanavissa? Ja miksi asiantuntijan apu on tärkeä siitä huolimatta, että tekoäly ottaa yhä suuremman roolin myös mainosten luomisessa. Näihin kysymyksiin saat vastauksen tästä blogista. Hakusanamainonta Hakusanamainokset ovat nykypäivänä niin sanottuja responsiivisia hakumainoksia (RSA). Hakusanamainos koostuu otsikoista, kuvaustekstistä ja mainoslaajennuksista. Lopullisessa hakusanamainoksessa näytetään 2-3 maksimissaan 30 merkin pituista otsikkoa ja 1-2 maksimissaan 90 merkin pituista kuvaustekstiä. Googlen suositus on, että lisäät vähintään 7-8 uniikkia otsikkoa, ja näistä Googlen tekoäly pyrkii löytämään parhaat mahdolliset kombinaatiot. Testaaminen tarkoittaa käytännössä sitä, että jos lisäät vaikka yhdeksi otsikoksi toimintakehotteen (call to action esimerkiksi “Tilaa jo tänään”) saattaa tämä otsikko näkyä mainoksessa ensimmäisenä. Otsikoiden kiinnittämisellä (pin) vähennät Googlen valtaa pyörittää otsikoita mielivaltaisesti. Voit esimerkiksi kiinnittää brändisanan 2. paikalle, jolloin kiinnitetty otsikko näkyy aina toisena otsikkona hakumainoksessa. Hakusanamainonta sopii niin verkkokaupoille kuin b2b-liidienhankintaankin. Mikäli ihmiset osaavat etsiä tuotteitasi, palveluitasi tai brändiäsi osataan etsiä hakuverkosta on hakusanamainonta silloin tärkeä mainoskanava. Jos puolestaan yrityksesi myy kompleksisempia tuotteita tai myyntisyklisi ovat pitkiä, on tällöin hakusanamainonnan merkitys pienempi. Mainoslaajennusten käyttäminen Mainoslaajennukset tuovat lisäarvoa mainokseen tarjoamalla tehokkaasti annoksia muista palveluistasi. Voit lisätä mainokseen sivustolinkkejä esimerkiksi tuotekategorioista, ja näin potentiaalinen asiakas saa jo mainoksen nähtyään paremman kuvan yrityksesi tarjoomasta. Voit myös lisätä puhelulaajennuksen, mikäli mainoksella pyritään saamaan asiakas esimerkiksi varaamaan aikaa palvelullesi. Puhelinnumeron sisällyttäminen mainokseen on oiva tapa lyhentää asiakkaan harkinta-aikaa etenkin b2b-sektorilla, jossa harkinta-ajat ovat luonnostaan pidempiä. Huomioteksteillä voit puolestaan esitellä esimerkiksi tuotevalikoimaasi kuuluvia brändejä. Myös kuvien lisääminen onnistuu hakumainoksiin lisäämällä kuvalaajennuksia. Kuvalaajennusten avulla monipuolistat mainoksesi ja klikkauksen todennäköisyys kasvaa. Yleisiä periaatteita tehokkaaseen hakusanamainontaan Hakusanamainokset kannattaa luoda aina vastaamaan mahdollisimman hyvin käyttäjän hakua. Käytännössä tämä tarkoittaa sitä, että jos käyttäjä hakee shampoota, tulee mainoksen kertoa shampoista ja laskeutumissivun ohjata shampoo-tuotekategorian sivulle. Jos taas käyttäjä hakee tarkalla tuotehaulla vaikka tietyn artistin CD-levyä, tulisi mainoksen kertoa kyseisestä CD-levystä ja laskeutumissivun ohjata tuotesivulle. Tässä muutamia yleisiä periaatteita mainosten otsikointiin: Sisällytä avainsana ainakin yhteen otsikkoon. Käytä brändiä tai jotain muuta erottautumistekijää yhdessä otsikossa. Tiivistä palvelun lisäarvo, joka vastaa haun intentiota. Pyri välttämään geneerisiä iskulauseita kuten “Nopea toimitus”, “Laaja valikoima” tai “Ammattitaitoinen palvelu”. Jos palveluillasi on tavaramerkkejä, voit käyttää ™- tai ®-symboleita mainoksessa. Lisäksi on tärkeää muistaa, että verkkosivustosi sisällöt määrittävät paljon Google Ads -mainonnan tehokkuutta. Jos sisältöjen ostopolut sivustolla eivät toimi, on konversioiden saavuttaminen haastavampaa. Lue lisää: Markkinointisi tulokset riippuvat verkkosivusi sisällöstä Muita Google Ads -mainostyyppejä Dynaaminen hakusanamainos Verkkokaupoissa hakusanamainonnan tehokkuus syntyy siten, että jokaiselle tuotteelle luodaan omat yksilöidyt mainoksensa. Dynaamisen hakusanamainonnan (DSA) avulla voidaan tehdä automatisoituja mainoksia, joten jokaista mainosta ei tarvitse tehdä manuaalisesti. Voit lukea dynaamisesta hakusanamainonnasta lisää täältä. Jos luotat Googlen tekoälyyn, voit luoda DSA-kampanjan Google Ads -käyttöliittymässä, jolloin Google generoi mainoksiisi otsikot sivujesi perusteella. Sinun tarvitsee vain lisätä geneeriset mainosryhmäkohtaiset kuvaustekstit. Emme kuitenkaan suosittele tätä tapaa jos verkkokaupassasi on paljon samankaltaisia tuotteita, joilla on pitkiä tuotenimiä. Tuotesyötettä eli sivustofeediä hyödyntämällä saadaan dynaamisesta hakusanamainonnasta konkreettisia tuloksia aikaan. Voit lukea feedipohjaisesta verkkokaupan mainonnasta lisää toisesta blogistamme. Feedipohjainen mainonta vaatii aina paljon teknistä osaamista eli jos vastaat ison verkkokaupan markkinoinnista ja Google Ads -mainonta aiheuttaa harmaita hiuksia, on SDM:n kokenut Google Ads -tiimi oikea valinta kumppaniksenne. Display-mainonta: Display-mainonnalla tuot brändisi elementit tehokkaasti verkossa surffaavien ihmisten, jotka eivät tiedä yrityksestäsi tai sen tarjoomasta, tietoisuuteen. Display-mainoksissa käytetään kuvia, logoja, yrityksen nimeä, otsikoita ja kuvaustekstejä ja mainokset jaellaan pitkin verkkosivuja. Display-mainonnalla voit myös tehokkaasti uudelleenmarkkinoida dynaamisesti verkkokauppatuotteitasi ja näin palauttaa asiakkaasi takaisin ostopolulle. Esimerkki Display-mainoksesta Discovery-mainokset: Discovery-mainokset näkyvät Googlen Discover-syötteessä ja Gmailissa visuaalisina mainoksina uutisvirran ja sähköpostien yhteydessä. Otsikoinnin merkitys on suuri, sillä tämä kampanjatyyppi hyödyntää Googlen tekoälyä ja käyttää omaa harkintaa mitä otsikkoa ja kuvaa mainos kulloinkin käyttää. Discovery-mainoksen on herätettävä mielenkiinto jo muutamalla sanalla etenkin jos henkilö näkee mainoksen Gmailissa sähköpostivirrassaan. On siis hyvin tärkeää, että jokainen otsikko jonka mainokseen lisää on tarpeeksi yksilöity ja kertoo mistä mainoksessa on kyse ja mitä yrityksesi on tarjoamassa. Esimerkki Discovery-mainoksesta Gmailissa. Shopping-mainokset: Shopping-mainoksessa esittelet tuotteitasi ostaville asiakkaillesi Googlen hakuverkostossa sekä Ostokset-välilehdellä. Ostokset-välilehdellä ihmiset voivat haun perusteella vertailla, selailla ja hakea eri tuotteita jo ennen kuin he siirtyvät tietyn jälleenmyyjän sivuille. On siis, tärkeää että Shopping-mainoksen seuraavat elementit ovat kunnossa: Selkeä tuoteotsikointi Hyvät tuotekuvat sivustollasi Alennettujen tuotteiden hinnan näkyminen Shopping-mainoksessa Verkkokauppatutkimusten mukaan ale-hinnoilla on merkittävä vaikutus Shopping-mainonnan ROAS-lukuun. Googlella on kuitenkin ehtoja milloin alennetun hinnan saa näkymään Shopping-mainoksessa, joten kannattaa olla tarkkana tuotteiden hinnoittelussa. Googlen ehdot Shopping-mainoksen ale-hintoihin voit tarkistaa täältä. Miksi Google Ads -mainonta kannattaa ulkoistaa? Edellä mainitut mainosmuodot ovat vain pintaraapaisu Google Adsin mahdollisuuksista digimarkkinoinnin saralla. On siis selvää, että kokonaisvaltaisen ja monikanavaisen Google Ads -mainonnan hallitseminen vaatii paljon asiantuntemusta ja aikaa. Google-mainonta kannattaakin ulkoistaa Google-sertifioidulle toimistolle, jolla on koulutus ja kokemus työkalujen käyttöön. Suomen Digimarkkinointi on Google Premier Partnerina ja alaa mullistavan MRACE® -mallinsa ansiosta paras mahdollinen kumppani Google-mainonnan kumppaniksenne. Lataa oppaamme ja tutustu tarkemmin, miten SDM:llä Google Ads -mainontaa käytännössä tehdään. MRACE®-mallin mukaista yksilöityä mainontaa eri ostopolun vaiheissa Mainoksen luomisessa on huomioitava missä ostopolun vaiheessa käyttäjä on etsiessään tietoa verkosta ja mikä tietoisuuden taso käyttäjällä on kunkin mainoksen kohtaamispisteessä. Mainostekstin on puhuteltava potentiaalista asiakasta eri tavoin eri ostopolun vaiheissa. Mainoksen tehtävä on ohjata potentiaalista asiakasta ostopolun varrella eteenpän kohti konversiota. Reach-vaiheessa tärkein tavoite on herättää mielenkiinto yritystäsi ja palveluitasi kohtaan. Erottautumistekijöiden ja kilpailuetujen korostaminen on hyvä tapa herättää kiinnostus. Kartoita kilpailutilanne sinulle tärkeimmissä avainsanoissa ja luo erottautuvat mainokset kilpailijoihisi nähden. Brändin esiintuominen on merkitsevässä asemassa jos kilpailu on voimakasta. Act-vaiheessa on erityisesti tuotava paljon informaatiota ja hyötyjä esiin, sillä asiakas on usein vertailuvaiheessa tai se etsii ongelmaansa ratkaisua. Tässä vaiheessa korostuu, että mainos vastaa mahdollsiimman hyvin haun syvintä tarkoitusta ja, että hakija kokee saavansa etsimänsä tiedon juuri sinun sivustoltasi. Convert-vaiheessa ajetaan potentiaalinen asiakas kohti konversiota tehokkailla toimintakehotteilla (call to action). Myös hintojen, alennusten ja muiden etujen korostmainen on keskeisessä roolissa konversion aikaansaamiseksi. Voit esimerkiksi mainostaa alennuskampanjoitasi lisäämällä hakumainokseen mainoslaajennuksen. Huomionarvoista on toki myös, että lopullisen konversion aikaansaaminen vaatii ennen kaikkea sivuston ja laskeutumissivun toimivuutta, sillä viime kädessä hakumainosten tärkein tehtävä on klikkauksen aikaansaaminen. Kävimme tarkemmin toisessa blogissamme läpi eri Google -mainoskanavien hyödyntämista ostopolun eri vaiheissa. Measure: Jos et mittaa, et voi kehittää tuloksia Mainoscopyn toimivuutta mitataan klikkausprosentin avulla. Klikkausprosentti onkin mainonnan tehokkuuden tärkein mittari. Klikkausprosentin tulkitsemisesta löydät lisätietoa täältä. Toinen tärkeä mittari on impressioprosentti. Impressioprosenttia seuraamalla varmistat että mainoksesi näkyvät keskeisillä paikoilla sinulle tärkeillä hakutermeillä hakutuloksissa. Impressioprosenttia voidaan kasvattaa optimoimalla avainsanojen hintatarjouksia manuaalisesti. Mainonnan tuloksekkuuden kannalta tärkein mittari on konversio. Konversiot syntyvät oikeanlaisen mainoksen, oikean yleisökohdistuksen sekä oikean laskeutumissivun valinnan yhteisvaikutuksena. Laskeutumissivulla on merkittävä rooli konversioissa, jos käyttäjä ei löydä etsimäänsä tietoa saapuessaan sivustollesi, on hyvin mahdollista että hän poistuu ostopolulta saman tien. On siis syytä tarkkailla poistumisprosenttia (bounce rate), mikä antaa signaalia laskeutumissivusi osuvuudesta ja toimivuudesta. Lue myös: Klikkausprosentin merkitys Google Adsissa Yhteenveto Google Ads -mainonnan tehokkuuden ytimessä on yksilöidyt viestit, joilla autat kohdehenkilöä ratkaisemaan tiedontarpeen tai ongelman, herätät mielenkiinnon ja ohjaat häntä määrätietoisesti kohti ostopäätöstä. Brändiä ja muita visuaalisia elementtejä hyödyntäen korostat erottautumistekijöitä ja tuot muin tavoin esille kilpailuetuja, jotta potentiaalinen asiakas valitsee juuri teidän palvelunne. Muista kehottaa asiakasta siirtymään ostopolussa eteenpäin tehokkailla call to actioneilla. Älä myöskään unohda laskeutumissivujen merkitystä konversion saamisessa. "}]}
{"messages": [{"role": "system", "content": ""},{"role": "user","content": "Kirjoita artikkeli, jonka pääotsikko on Suunnittele ja toteuta onnistunut somekampanja verkkokaupalle testatusti toimivan mallin avulla"},{"role": "assistant","content": "Onko yritykselläsi verkkokauppa ja haluaisit kasvattaa sen myyntiä somemarkkinoinnilla? Kun suunnittelet ja toteutat markkinointikampanjan oikein, voit tavoittaa uutta potentiaalista asiakaskuntaa ja muuttaa heidät ostajiksi. Olet varmasti kuullut monia vinkkejä somekampanjan toteuttamiseen, mutta tässä blogissa vinkit myös yhdistetään testatusti toimivaan MRACE®-malliin. Aluksi on hyvä kerrata seikkoja, jotka ovat kaikki avainasemassa onnistuneen kampanjan luomisessa: Tavoitteiden määrittäminen. Oikeiden kanavien valinta. Kohderyhmien löytäminen. Houkuttelevien mainosten luominen. Kampanjan seuranta ja optimointi. Hyvän asiakaskokemuksen tarjoaminen. Tässä blogissa annamme sinulle vinkkejä siitä, miten teet onnistuneen mainoskampanjan verkkokaupalle hyödyntäen sosiaalisen median alustoja ja MRACE®-mallia, joka huomioi asiakkaan ostopolun vaiheen. Aseta tavoitteet ROAS huomioiden Aivan ensiksi lähdemme perusteista. Tavoitteiden asettaminen auttaa sinua määrittämään, mitä haluat saavuttaa kampanjallasi. Haluatko esimerkiksi lisätä verkkokauppasi kävijöitä, lisätä myyntiä tai kenties saada uusia asiakkaita? Määrittele tavoitteesi selkeästi ja realistisesti niin, että ne tukevat markkinoinnin tavoitteitasi. Markkinoinnin tavoitteet voi asettaa monella tapaa. Yksi konkreettinen tapa lähestyä niitä on 5s-malli eli: Sell eli myynnin lisääminen. Serve eli asiakkaiden palveleminen. Speak eli asiakasdialogin rakentaminen. Save eli kustannustehokkuuden parantaminen. Sizzle eli brändin rakentaminen. Tavoitteiden määrittäminen auttaa sinua suunnittelemaan kampanjan sisällön ja valitsemaan oikean kanavan. Tavoitteiden perusteella myös valitset oikeat mittarit (KPI:t), joiden avulla voit seurata kampanjan etenemistä ja menestystä. Mittaamisesta kerron lisää vielä hetken päästä. Ennen mainoskampanjan käynnistämistä on hyvä asettaa selkeä ROAS (Return On Ad Spend) -tavoite. ROAS kertoo meille kuinka monta euroa saadaan takaisin jokaista mainontaan käytettyä euroa kohden. Hyvä ROAS vaihtelee eri aloilla ja yrityksillä ja hyvän ROAS -tavoitteen määrittäminen riippuu paljolti kampanjan tavoitteesta. Kampanjan ROAS-arvon seuraaminen on tärkeää, sillä se auttaa sinua arvioimaan kampanjan onnistumista. Luo vakaa pohja: käytä jo hyväksi havaittua markkinoinnin mallia runkona MRACE® malli koostuu seuraavista vaiheista: Reach, Act, Convert, Engage sekä Measure. Some-kanavia voi jaotella MRACE®-mallin vaiheisiin sen perusteella mihin niiden ominaispiirteet sopivat parhaiten. Kampanjan rakennetta suunnitellessa sinun on huomioitava ostopolku ja pohdittava mihin polun vaiheisiin kampanja rakentuu. Onko sinulla tarpeeksi lämmintä yleisöä, jotta voit toteuttaa pelkän Convert-vaiheen kampanjan? Harvoin tämä on se tilanne, josta lähdetään. Usein tarvitaan myös Reach-vaihe mukaan, minkä avulla tavoitellaan kylmää yleisöä. Eri vaiheisiin tarvitaan erilaista sisältöä, koska ostopäätökseen vaikuttaa se kuinka tietoisia asiakkaat ovat tuotteistasi. Reach-vaiheessa sisältönä toimii usein kiinnostusta herättelevä verkkosivusisältö, jonka on tärkeää puhutella kohderyhmää. Usein tämä tapahtuu tarjoamalla ratkaisua heidän ongelmaansa tai täyttämällä heidän tarpeensa. Myös tuotemainonta, erityisesti kampanjamainonta saattaa olla riittävän kiinnostava, jotta asiakas ottaa ensiaskeleen kohti ostoa ja tutustuu verkkokauppaasi lisää. Act-vaiheen sisällössä asiakasta usein opetetaan tuotteiden käyttöön. Asiakas on ymmärtänyt ongelmansa tai tarpeensa, ja että saa siihen mahdollisesti ratkaisun verkkokaupastasi. Act-vaiheessa on tärkeää ohjata asiakas oikeiden tuotteiden pariin, ja tarjota niistä riittävästi hyödyllistä tietoa, minkä pohjalta asiakas osaa tehdä ostopäätöksen, johon voi olla tyytyväinen. Convert-vaiheessa sisältö on usein hyvin yksinkertaista, mutta sitäkin tärkeämpää. Tässä kohtaa emme halua menettää asiakasta kilpailijalle. Tuote nousee tässä kohtaa tärkeään rooliin, ja siitä on hyvä olla riittävästi tietoa saatavilla. Myös toimitus- ja maksutavat sekä palautusehdot kiinnostavat asiakasta varmasti, joten varmistathan että nämä tiedot ovat helposti saatavilla. Mahdolliset kampanjat, alennukset ja asiakasedut ovat usein myös tekijöitä, jotka usein vaikuttavat lopullisen ostopäätöksen tekemiseen. Engage-vaiheessa jo olemassa oleville asiakkaille tarjotaan ainutlaatuisia etuja. Miten saat asiakkaistasi kanta-asiakkaita? Tässä on usein mielikuvitus rajana, ja usein myös hyvin pienet asiat muuttuvat merkityksellisiksi. Esimerkiksi pieni yllätys paketin mukana voi saada asiakkaasi yllättymään ja ilahtumaan, mikä jättää ostoksesta todennäköisesti positiivisen mielikuvan ja tunnejäljen. Seuraavan ostotarpeen syntyessä olet todennäköisesti ensimmäisenä mielessä. Valitse kanavat ja tavoita oikea kohdeyleisö Tiedäthän, ketkä ovat potentiaalisia asiakkaitasi ja mitkä ovat heidän tarpeensa? Asiakastarpeiden tunnistamisen työkaluksi suosittelemme luomaan ostajapersoonat. Ostajapersoonista saadun tiedon avulla pystyt kohdentamaan markkinointikampanjasi oikeille ihmisille oikeilla viesteillä. Valitse kanavat sen mukaan, missä kohdeyleisösi viettää aikaansa ja mitkä kanavat toimivat parhaiten sinun tuotteillesi, tavoitteita unohtamatta. Kaikki sosiaalisen median alustat eivät ole samanlaisia. Jokaisella kanavalla on omat ainutlaatuiset piirteensä ja käyttäjäkuntansa. Kanavan valintaan vaikuttaa esimerkiksi: Käytettävissä oleva budjetti > LinkedInissä mainostaminen on kalliimpaa kuin Metan alustoilla. Halutut kohdennusvaihtoehdot > LinkedInissä voit kuitenkin kohdentaa uniikisti. Saatavilla oleva mainosmateriaali > TikTokissa mainostamiseen tarvitset videota. Lue vertailu somekanavien eroista: Somemainonta: Tiktok vs Intagram vs Facebook – Kuka voittaa maksetun mainonnan? Mittaaminen, optimointi ja dataperusteiset päätökset ovat avainasemassa jokaisessa somekampanjassa Kampanjan suorituskyvyn mittaaminen on yksi tärkeimmistä asioista markkinointikampanjan toteutuksessa. Mittaaminen auttaa sinua ymmärtämään, miten kampanja on suoriutunut ja mitkä tekijät ovat vaikuttaneet sen menestykseen. Mittaamisen avulla voit myös oppia kampanjan onnistumisista ja virheistä, jotta voit tulevaisuudessa tuottaa tuloksellisempia kampanjoita. Voit seurata kampanjan suorituskykyä monella eri tavalla. Verkkokaupassa pystyt mittaamaan asiakkaasi matkaa koko ostopolun ajan ja tarkastella kampanjoiden suoriutumista MRACE®-mallin eri vaheissa. Reach-vaiheessa voit mitata esimerkiksi mainonnan tavoittavuutta ja verkkosivustoliikennettä. Act-vaiheessa verkkosivusisältöjen kulutusta. Convert vaiheessa voit mitata esimerkiksi ostoskoriin lisäyksiä, ostojen määrää ja keskimääräistä oston arvoa. Engage-vaiheen hyvinä mittarina verkkokaupalle toimivati uudelleenostot ja niiden arvo. Tärkeintä on, että mittaamisessa keskitytään niihin mittareihin, jotka ovat tärkeitä juuri sinun verkkokaupallesi ja kampanjasi tavoitteille. Lue lisää verkkokaupan mittaamisesta: Verkkokaupan mittarit – Huomioi ainakin nämä asiat mittaamisessa Mittaaminen auttaa myös kampanjan optimoinnissa. Jos huomaat, että jokin kohderyhmä tai sisältö ei toimi odotetusti, voit tehdä muutoksia kampanjaan ja seurata niiden vaikutuksia. Muutokset voivat olla esimerkiksi kuvien vaihtaminen, mainostekstien viilaus tai täysin uudet kohderyhmät. Näin voit parantaa kampanjan suorituskykyä ja saavuttaa tavoitteesi tehokkaammin. Harvoin mikään mainoskampanja on täydellinen heti alusta alkaen. Tärkeää on seurata kampanjan suorituskykyä ja tehdä siihen parannuksia tarvittaessa. Oletko malttamaton ja odotat tuloksia heti ensimmäisen käytetyn euron jälkeen? Lue silloin: Kuinka nopeasti voit odottaa tuloksia somemarkkinoinnilla? Mainosten sisältö ja visuaalisuus ovat suuressa roolissa, jotta voit erottautua massasta Ole luova ja kokeilunhaluinen kampanjaa suunnitellessasi, sillä rohkeat ja uniikit ideat voivat erottaa sinut muista kilpailevista verkkokaupoista. “Miksi asiakkaan pitäisi valita tehdä ostos juuri sinun verkkokaupastasi? Mainoskampanjasi sisällöissä tulisi tulla esille selkeästi arvolupaus, joka kertoo asiakkaalle, miten hän hyötyy tuotteistasi.“ Mainoksiesi tulisi olla selkeitä, ytimekkäitä ja houkuttelevia. Käyttäjät näkevät satoja viestejä päivittäin sosiaalisessa mediassa, joten on olennaista luoda sellainen mainos, joka erottuu joukosta. Huolehdi, että mainoksessasi on selkeä call-to-action, joka kannustaa käyttäjiäsi tekemään halutun toiminnon, kuten klikkaamaan linkkiä tai tekemään ostoksen. Hyvin suunniteltu ja toteutettu visuaalinen sisältö kiinnittää kohderyhmäsi huomion ja saa pysähtymään mainoksesi äärelle. Kokeile erilaisia mainosviestejä, kuvia tai videoita ja vertaa tuloksia. Tämä prosessi tunnetaan nimellä A/B-testaus. Jos kampanjasi toteutuskanavaksi valikoitui Facebook, harkitse kampanjan toteuttamista dynaamisesti. Videot ovat yksi tehokkaimmista sisältömuodoista sosiaalisessa mediassa. Ne voivat auttaa sinua kertomaan tuotemerkkisi tarinan, esittelemään tuotteitasi tai opastamaan asiakkaitasi. Lue lisää videomainoksista eri ostopolun vaiheissa: Oikeanlaista materiaalia mainontaan eri ostopolun vaiheisiin näillä vinkeillä Ethän unohda, että mainoskampanjasi tulisi heijastaa brändi-ilmettäsi. Tämä auttaa asiakkaita yhdistämään mainoksesi brändiisi, mikä parantaa tunnettuutta ja luottamusta. Käytä siis johdonmukaista värimaailmaa, fontteja ja viestintätyyliä mainoksissasi. Tulokselliseen kampanjaan tarvitset mainoseuroja, mutta älä kuitenkaan jätä orgaanista puolta huomiotta. Tee markkinointikampanjasi ajaksi julkaisusuunnitelma, jota toteutat. Postaukset voivat sisältää esimerkiksi tuotenostoja, asiakastarinoita ja hyödyllisiä vinkkejä tuotteiden käyttöön. Vaikuttajayhteistyöt ovat loistava tapa tuoda tuotteitasi esille orgaanisella puolella. Kampanjan aikana panosta viestintään – älä jätä vastaamatta kanavissa tulleisiin kysymyksiin ja kommentteihin. Hyödynnä tehokkuutta ja tuloksellisuutta parantavia työkaluja Markkinointikampanjoiden toteutuksen avuksi on olemassa lukematon määrä erilaisia työkaluja. Sosiaalisen median kampanjan toteutukseen Smartly on lyömätön. Smartly on lyhyesti kuvailtuna maksetun some-mainonnan optimointi-, automatisointi- ja skaalaustyökalu, joka mahdollistaa työskentelyn tehokkaasti ja ketterästi aikaa säästäen. Smartlyn automaattisten sääntöjen avulla voit luoda käskyjä tavoitteisiisi peilaten. Sääntöjen pohjalta Smartly hoitaa mainosten optimointia ja budjetin skaalausta puolestasi, jolloin varmistat ettei kampanjaan laitettua rahaa valu hukkaan. Suomen Digimarkkinoilla sosiaalisen median tiimimme hyödyntää Smartlya niin Facebookiin, Instagramin kuin TikTokkiin suunnatuissa kampanjoissa. Tutustu lisää Smartlyn huikeisiin mahdollisuuksiin somekampanjoiden rakentamisessa ja optimoinnissa: Tuloksellinen maksettu mainonta sosiaalisessa mediassa Smartly -työkalun avulla Harkitse, otatko myös muut kanavat mukaan tehostamaan lopputulosta Puhuimme juuri somekampanjan rakentamisesta, mutta on todettava, että mikäli tavoitteesi ovat korkealla, pelkästään some ei kanavana välttämättä riitä. Sen vuoksi kannattaa harkita, otatko myös muita kanavia mukaan. Monikanavainen markkinointi tarjoaa mahdollisuuden laajentaa kohderyhmää. Kun teet mainontaa useiden kanavien kautta, voit tavoittaa erilaisia ihmisiä ja varmistaa, että viestisi näkyy ja kuuluu mahdollisimman monelle potentiaaliselle asiakkaalle. Monikanavaisuus myös lisää kampanjan näkyvyyttä ja muistettavuutta. Ihmiset altistuvat päivittäin valtavalle määrälle mainoksia ja viestejä eri kanavissa. Kun toteutat kampanjan monikanavaisesti varmistat, että viestisi näkyy useammin ja eri yhteyksissä. Suosittelen, että otat mukaan toteutukseen ainakin Google Ads -mainonnan ja sähköpostimarkkinoinnin. Näin tavoitat tuotteitasi hakevat Googlen verkostosta ja saat personoidusti viestittyä kampanjan sisällöstä sähköpostin avulla. Lataa opas verkkokaupan tärkeimmistä sähköpostiautomaatioista. Ethän unohda sitouttaa Viimeiseksi – älä unohda jälkimarkkinointia. Kampanjan aikana oston tehneet ihmiset ovat potentiaalisia kanta-asiakkaitasi, mutta he eivät todennäköisesti muutu sellaiseksi ilman huolenpitoa. Engage-vaiheessa mainonnan on tarkoitus sitouttaa asiakas yrityksen brändiin ja vahvistaa asiakkaan tunnetta hyvästä ostopäätöksestä. Esimerkiksi sähköpostiviestintä on hyvä ja tehokas keino pitää huolta personoiduin viestein siitä, että asiakas ei unohda verkkokauppaasi. Tässä annetuilla vinkeillä olet askeleen lähempänä onnistunutta kampanjaa. Jos kuitenkin tarvitset apua kampanjan toteutukseen, meidän sometiimi auttaa sinua mielellään. Haluatko oppia itsenäisesti lisää tehokkaasta somemainonnasta? Lataa maksuton somemarkkinoinnin opas! "}]}
{"messages": [{"role": "system", "content": ""},{"role": "user","content": "Kirjoita artikkeli, jonka pääotsikko on Markkinointistrategia: mikä se on, miksi se on tärkeä ja kuinka luot sellaisen?"},{"role": "assistant","content": "Oletko miettimässä yrityksenne markkinointistrategian kirkastamista? Se on hyvä, sillä markkinointistrategialla saat yrityksenne markkinoinnin tuottamaan parempaa tulosta. Paremmat tulokset eivät rajoitu vain yksittäiseen kanaviin tai kampanjoihin, vaan tulokset paranevat koko markkinoinnin rintamalla. Ja tuloksilla en tarkoita vain nopeita ja mitattavia tuloksia, kuten liidimäärien tai myynnin kasvua, sillä niiden lisäksi myös yrityksenne brändimielikuva ja vetovoima kasvavat. Ne taas luovat luontaista pidemmän ajan kysyntää yrityksellenne, jolloin markkinoinnin tuoma tulos ei ole enää kiinni siitä, mitä juuri tänään teette markkinoinnissanne. Markkinointistrategialla yritys esimerkiksi: Parantaa markkinoinnin tuomaa tulosta Lisää taktisen tekemisen fokusta Helpottaa markkinoinnin johtamista Kehittää brändiään hallitusti Tuo yrityksen liiketoimintastrategian näkyviksi toimenpiteiksi sivustolle ja markkinointiin Nousee kohderyhmänsä tietoisuuteen tiukassakin kilpailutilanteessa Strategiatyössä pitää huomioida pelkän yrityksen ja tuotteen/palvelun lisäksi kilpailutilanne, markkinatilanne ja kohderyhmä. Eikä riitä, että katsot vain tätä hetkeä, vaan hyvässä strategiatyössä katsotaan aina myös tulevaan. Hyvä muistettava mantra on ”Ymmärrys nykyhetkestä ja näkemys tulevasta.” Kasvua ruokkiva markkinointistrategia syntyy sille pohjalle, että tunnet ensin markkinan, kilpailutilanteen ja kohderyhmänne sekä näissä kaikissa tällä hetkellä tapahtuvat muutokset ja trendit, koska vain silloin yrityksenne voi luoda markkinoinnilla kohderyhmää puhuttelevaa arvoa sellaisella tavalla, johon kilpailijat eivät kykene. Markkinointistrategia on varmin keino päästä pois jatkuvasta adhoc-tekemisestä ja siirtyä kohti suunnitelmallista markkinoinnin toteuttamista, joka antaa merkittävää vipuvoimaa yrityksen kasvulle. Sisällysluettelo Mikä markkinointistrategia on? Hyvän markkinointistrategian 7 elementtiä Brändin osuus markkinointistrategiassa Miksi markkinointistrategia kannattaa tehdä ja mitä se mahdollistaa yrityksellenne? Näin luot markkinointistrategian MVG-mallilla I. MARKET – Ymmärrys markkinan nykytilanteesta ja näkemys siinä tapahtuvasta muutoksesta II. VALUE – Valinnat siitä, mitä lähdette markkinoinnilla tavoittelemaan ja millaista arvoa haluatte markkinoinnillanne tuottaa III. GROWTH – Kasvua ruokkivan markkinointistrategian luominen Markkinointistrategian jalkauttaminen MRACE®-mallilla Loppusanat: Markkinointistrategia tuo esiin markkinointinne potentiaalin Mikä markkinointistrategia on? Markkinointistrategia vastaa seuraavaan kysymykseen. Kuinka yrityksen tulee tehdä markkinointia nyt ja tulevaisuudessa, jotta se voi tuottaa uusia asiakkuuksia ja menestyä parhaalla mahdollisella tavalla tästä hetkestä eteenpäin valitsemillaan resursseilla? Markkinointistrategia on siis huolellisesti laadittu suunnitelma, kuinka markkinointi tuottaa mahdollisimman paljon uusia asiakkaita ja auttaa siten yritystä sen tavoitteiden saavuttamisessa ja kasvussa. Tästä voi jo päätellä, että markkinointistrategian tulee pohjata aina liiketoimintastrategiaan. Markkinointi ei voi kulkea eri suuntaan yrityksen kanssa, eikä se saa olla oma siiloutunut ja irrallinen yksikkönsä. Jos sinulla on tunne, että yrityksessänne ei ymmärretä tai arvosteta markkinointia riittävästi, eikä markkinointi saa tarvittavia resursseja onnistumiseen, niin syy on usein markkinoinnin irrallisuudessa. Se, onko tilanne syy vai seuraus jostain, ei ole nyt niin merkityksellistä. Markkinoinnin arvostuksen palauttamiseen yrityksessä on nimittäin helpohko ratkaisu, jonka kuulet pian. Ja arvostuksen palauttaminen on usein myös avain siihen, että markkinointi alkaa saamaan tarvittavia resursseja, jotta markkinoinnilla onnistuminen on ylipäätään mahdollista. Heti, kun markkinointi alkaa puhumaan enemmän muuta yrityksen johtoa kiinnostavista teemoista, niin markkinointi alkaa kummasti kiinnostamaan jokaista yrityksen johtohenkilöä: kuinka yrityksenne erottautuu kilpailijoistanne ja mitä kilpailijat tekevät? mitä kohderyhmiä teidän tulee voittaa asiakkaiksenne ja miten se tehdään? kuinka saatte helpotettua myynnin työtä markkinoinnilla? miten ohjaatte yritystänne kohti digitaalisen myynnin aikakautta? kuinka vankistatte markkinoinnilla yrityksen pitkän ajan kilpailukykyä? kuinka edistätte yritystason tavoitteita markkinoinnin avulla? Tällaisten teemojen myötä keskustelu kääntyy yksittäisistä kampanjoista ja yksittäisistä some-postauksista suuriin teemoihin, joihin muulla johdolla on usein myös hyvää näkemystä. Jos siis haluat luoda koko yrityksellenne selkeyden, kuinka markkinointi edistää esimerkiksi yläpuolen bullet-pointeissa lueteltuja teemoja, niin markkinointistrategian luominen on siihen helpoin keino. Miksi? Toistan aiemmin mainitsemani uudestaan: markkinointistrategia on suunnitelma siitä, kuinka yrityksen tulee tehdä markkinointia nyt ja tulevaisuudessa, jotta se voi tuottaa uusia asiakkuuksia ja menestyä parhaalla mahdollisella tavalla tästä hetkestä eteenpäin valitsemillaan resursseilla. Voit siis ajatella, että hyvä strategia kokoaa yrityksessänne olemassa olevan potentiaalin yhteen ja muuntaa sen tarkkaan harkituiksi toimenpiteiksi, jotka edistävät yrityksen liiketoiminnan tavoitteita. Samalla tapaa kuin suurennuslasi kerää auringonsäteet yhteen ja tekee niistä polttavan kuumia, niin hyvin mietitty strategia tekee yrityksen olemassa olevalle potentiaalille saman. Suurennuslasi ei luo auringon voimaa, vaan se kokoaa auringon olemassa olevan voiman yhteen. Myöskään markkinointistrategia ei luo yritykseen uutta voimaa, vaan se valjastaa yrityksen olemassa olevan potentiaalin ja resurssit niin, että markkinointi pystyy tuottamaan parhaan mahdollisen tuloksen. Toki markkinointistrategia luo yritykseen tietynlaista uutta voimaa: innostusta. Parempi fokus kirkastaa mieltä ja johtaa parempiin tuloksiin. Se taas luo lisää onnistumisen tunteita, kasvattaa innostusta ja luo ylpeyttä omaa työtä kohtaan. Case-esimerkki: Kun markkinointia arvostetaan, yritys voi kasvaa markkinaa nopeammin LämpöYkkönen on erinomainen esimerkki yrityksestä, jossa markkinoinnin merkitys yrityksen kasvun edistämisessä on ymmärretty läpi organisaation. Markkinoinnin kuukausipalavereissa vierailee tasaisin väliajoin markkinointi- ja brändijohtajan lisäksi eri liiketoimintayksiköiden myyntijohtajia sekä toimitusjohtaja. Näin läpinäkyvyys kasvaa ja tieto liikkuu myynnin ja markkinoinnin välillä saumattomasti. Markkinointiin halutaan myös panostaa ihan erilailla, kun sen tavoitteista keskustellaan yhdessä. 2020-luvun alku ei ole ollut helpoin ajanjakso monestakaan syystä kyseiselle toimialalle, mutta silti LämpöYkkönen on tehnyt hienoa kasvua markkinaansa nopeammin. Lue täältä, kuinka LämpöYkkönen on toteuttanut markkinointiaan. Markkinointistrategialla viet yritystänne valitsemaanne suuntaan ja positioon Strategia on kuin kompassi. Valitaan suunta ja pidetään se. Toki muutoksia tulee olla valmis tekemään, jos toimintaympäristö muuttuu merkittävästi, eikä markkinointistrategia ole enää nykymarkkinaan soveltuva. Mutta yksittäiset kilpailijoiden kampanjat, pienet muutokset markkinassa tai yksittäiset asiakkaiden toiveet eivät saa horjuttaa markkinointistrategiaa. Tällöin markkinoinnista tulisi täysin reaktiivista, mikä johtaa lopulta sekavuuteen ja strategiassa määritetyn suunnan katoamiseen. Strategian yksi tehtävä onkin helpottaa päätöksentekoa. Mitä tehdään ja mitä jätetään tekemättä? Mihin reagoidaan ja mihin jätetään reagoimatta? Mielestäni erinomainen esimerkki löytyy Richard Rumeltin kirjasta Good Strategy, Bad Strategy. Siinä käytiin case-esimerkki läpi, jossa lentoyhtiö oli linjannut yhden lauseen liiketoimintastrategiakseen: We are the low-fare airline. Tälläinen linjaus helpottaa päätöksentekoa, brändää yritystä, antaa sille kilpailuetua ja positioi sen selkeästi tietynlaiseksi lentoyhtiöksi. Linjauksen myötä kuka tahansa yrityksen henkilöstöstä pystyi miettimään, että edistääkö jokin kehitysehdotus strategiaamme vai ei. Jos asiakas toivoi, että lennoilla tarjoiltaisiin salaatteja, niin lentoemäntä/stuertti pystyi heti miettimään, tekeekö salaattien tarjoilu meistä halvemman vai kalliimman lentoyhtiön. Jos vastaus oli kalliimman, ideaa ei viety eteenpäin. Ja nyt tulee tärkeä huomio. Moni saattaisi miettiä, että asiakaskokemus kärsii eikä lennolla ole yhtä mukavaa, kun tarjolla ei ole salaattia tai muutakaan ruokaa. Mutta jos lentoyhtiö olisi alkanut tarjoilla salaatteja, he eivät olisi noudattaneet strategiaansa. Pikkuhiljaa he olisivat hyväksyneet muitakin pyyntöjä ja palanneet taas täysin identtiseksi toimijaksi muiden lentoyhtiöiden kanssa ilman mitään erottautumistekijöitä. Hyvä strategia on siis valinta siitä, mitkä taistelut haluatte voittaa ja mitkä voitte huoletta hävitä. Tätä samaa ajatusta tulee soveltaa myös markkinointistrategiaan. Case-esimerkki: Markkinointistrategian teemana helppous ja mukavuus Teimme eräälle B2C-puolen yritykselle markkinointistrategian, jossa kuvansimme ostajapersoonat, kirkastimme brändin ilmettä ja loimme uuden arvolupauksen. Yritys toimii toimialalla, joka on tyypillinen ”pakollinen paha”-toimiala, eli asiakkaat eivät varsinaisesti ryntää ostoksille vaan tekevät sen enemmänkin pakon edessä. Myös yritys tiedosti tämän ja oli alkanut muuttamaan toimintamallejaan niin, että heidän kanssaan toimiminen olisi mahdollisimman helppoa. He olivat myös luoneet uusia teknologisia ratkaisuja, jotka helpottivat asiakkaan ostoprosessia ja palvelun käyttöä. Valitsimme markkinointistrategian teemaksi sen, että meidän täytyy korostaa helppoutta ja mukavuutta kaikessa tekemässämme markkinoinnissa JA sitoa se yrityksen erottautumistekijöihin. Eli kuinka kyseisen yrityksen erottautumistekijät ja kilpailuedut mahdollistavat helppouden ja mukavuuden asiakkaalle. Toisin sanoen käänsimme yrityksen kilpailuedut asiakkaan eduiksi. Kaikki markkinointi ja sisältö päätettiin myös rakentaa niin, että se luo mielikuvaa helppoudesta. Tällainen strateginen linjaus helpottaa todella paljon uuden ideointia, päätöksentekoa sekä asioiden käytäntöönviemistä. Se tekee markkinoinnista fokusoidumpaa ja alkaa luomaan haluttua brändimielikuvaa valitun kohderyhmän keskuudessa. ”Se on se, jonka kanssa homma on helppoa” Markkinointistrategia luo pohjan digitaaliselle myynnille Sinun, minun ja meidän kaikkien ostoprosessit ovat digitalisoituneet paljon. Ne tulevat digitalisoitumaan lisää myös jatkossa. Vieläkin tärkeämpää on se, mitä digitalisoituminen on saanut ostoprosesseissamme aikaan: se on tehnyt niistä itsenäisempiä. Ostoprosessien itsenäistyminen tarkoittaa sitä, että asiakkaat tekevät paljon enemmän taustatutkimusta kuin aiemmin. Tutkimusten mukaan he kulkevat n. 57% ostoprosessista itsenäisesti ennen kuin ottavat yritykseen yhteyttä. Tämä on muuttanut myös myynnin roolia tarpeen luojasta asiakkaan haluaman muutoksen fasilitoijaksi. Markkinoinnin kontekstissa ajattelemme aina, että ostaminen on asiakkaan halu muuttaa jotain ja myyminen on asiakkaan haluaman muutoksen fasilitointia. Ostoprosessit kulkevat itsenäisesti ilman myyjän apua valinta-vaiheeseen. Asiakas on siis karsinut useita toimijoita pois ja ottaa yhteyttä vain kaikista parhailta kuulostaviin toimijoihin. Käytännössä ostoprosessin itsenäistyminen näkyy näin Asiakas tunnistaa ostotarpeen joko itse tai mainonnan myötä ja alkaa hakemaan aihepiiristä tietoa Asiakas alkaa määrittämään, mitä ominaisuuksia tuotteessa pitää olla tai mihin tuotteen tulee pystyä Asiakas tutkii eri yrityksiä ja määrittelee, mitkä niistä ovat hänen mielestään potentiaalisimpia kumppaneita Asiakas ottaa yhteyttä esimerkiksi kolmeen yritykseen karsittuaan kuusi muuta pois Jos yrityksenne haluaa olla mukana asiakkaan ostoprosessissa vielä siinä vaiheessa, kun hän ottaa eri yrityksiin yhteyttä, niin se vaatii vähintään toisen näistä: erittäin paljon kohderyhmälle luotua strategista sisältöä tai erittäin vahvan brändin. Kun sivustollanne on paljon sisältöä, referenssitarinoita ja asiantuntijoidenne ajatuksia, asiakas pystyy määrittämään, olisitteko hänelle sopiva kumppani. Kun taas brändinne on vahva ja selkeästi positioitu, niin asiakas ottaa teidät todennäköisemmin keskusteluihin mukaan sen ihmeemmin tutkimatta sivustoanne. Hyvä markkinointistrategia koostuu 7 elementistä Käyn tässä kohtaa otsikkotasolla, mistä elementeistä hyvä markkinointistrategia koostuu. Myöhemmin tässä artikkelissa käyn läpi hyvin tarkasti ja käytännönläheisesti, kuinka voit rakentaa markkinointistrategian MVG-MRACE®-mallin avulla näiden 7 elementin kautta. Brändin osuus markkinointistrategiassa Yrityksenne brändi on kaiken keskiössä, mutta sitä on vaikea asettaa erilliseksi markkinointistrategian osa-alueeksi, koska brändi on aihealueena niin laaja. Se ulottuu lähes jokaiseen tulevista osa-alueista. Markkinointistrategian tarkoitus on tukea ja vahvistaa brändiänne. Jos brändiä ei ole määritetty, niin pelkällä markkinointistrategialla sitä ei itsessään voi alkaa määrittämään. Toki markkinointistrategian linjauksilla ja linjausten jalkauttamisella on valtava vaikutus brändiinne: ketä tavoittelemme ja millä viesteillä, kuinka erottaudumme kilpailijoista ja missä kanavissa näymme. Tämä ei kuitenkaan vastaa vielä siihen, miltä te näytätte sivuillanne, materiaaleissanne, somessa tai missään muissakaan kanavissa. Markkinointistrategia ei myöskään kirkasta yrityksenne purposea, eli olemassa olon tarkoitusta tai sitä, kuinka arvolupaustanne ja erottautumistekijöitänne korostetaan visuaalisesti. Nämä ovat kaikki oleellisia asioita brändäämisessä, minkä takia brändinne nykytilanteen auditointi on lähtökohta markkinointistrategian luomiselle. Brändin rakentamisesta voit lukea lisää täältä. Markkinointistrategian 7 elementtiä Kilpailija-analyysin teko Kohderyhmien määrittäminen ja ostajapersoonien teko Teknologisten mahdollisuuksien kartoittaminen Markkinoinnin tavoitteiden asettaminen Arvolupauksen kiteyttäminen ja kilpailuetujen määrittäminen Sisältösuunnitelman ja kanavastrategian luominen Mittaamissuunnitelman teko ja KPI-mittariston asettaminen Toistan vielä, että brändinne liittyy näistä lähes jokaiseen kohtaan, minkä takia brändikeskustelu on edes jollain tasolla välttämätön, kun luotte yrityksessänne markkinointistrategiaa. Miksi markkinointistrategia kannattaa tehdä ja mitä se mahdollistaa yrityksellenne? Markkinointistrategian tulee ohjata päivittäisiä markkinoinnin toimenpiteitä sekä linjata, mitä markkinoinnissa tehdään ja tavoitellaan pitkällä aikavälillä. Parhaimmillaan se on markkinoijan päivittäinen työkalu, jonka avulla voit linjata helpommin sen, mitä yrityksenne markkinoinnissa tulee tehdä tänään, jotta pääsette tulevaisuuden tavoitteisiinne vuosien aikajänteellä. Olemme itse täällä SDM:llä huomanneet, kuinka merkittävä muutos markkinoinnissa ja yrityksen henkilöstössä tapahtuu, kun markkinoinnille on luotuna strategia. Tässä muutamia tärkeimpiä syitä markkinointistrategian luomiseen tulosten paranemisen lisäksi. 1. Strategia luo innostusta Hyvin tehty strategia luo yritykseen ja ihmisten mieleen innostusta. Ennen kaikkea se luo ihmisten mieleen selkeyden, jossa aiempi adhoc-tyylinen kampanjointi vaihtuu suunnitelmalliseen markkinoinnin kehittämiseen. Strategia on nimenomaan suunnitelma, jolla yrityksen markkinointi kulkee paikasta a paikkaan b. Parhaat markkinointistrategiat ovat lopulta myös hyvin yksinkertaisia. Niihin ei pidä tunkea jokaista ideaa, vaan strategia luodaan yrityksen kilpailuetujen ja liiketoiminnan tavoitteiden ympärille asiakaslähtöisesti ja markkinan tilanne huomioiden. 2. Strategia luo kilpailuetua ja turvaa kilpailulta Meidän pitäisi panostaa Suomessa paljon enemmän markkinoinnin strategiapuoleen. Silloin isoja asioita alkaisi tapahtumaan yrityksissä myös kansainvälistymisen osalta ja viennin kasvussa. Olemme Suomessa todella hyviä markkinoinnin teknologioiden hyödyntämisessä ja taktisessa markkinoinnin toteuttamisessa. Emme häviä siinä mielestäni kenellekään. Ja jos markkinoinnin ammattilainen USA:sta alkaisi tehdä taktista markkinointia Suomeen, niin hän todennäköisesti vain ihmettelisi sitä, kuinka näin pieneen markkinaan voi tehdä mainontaa. Miten hän voi hyödyntää tekoälyä? Eikö jokainen kampanja tuotakaan satojatonneja liikevaihtoa? Miten kohderyhmät ovat näin pieniä? Suomi on tosiaan markkinana hyvin pieni. Siksi hyvällä taktisella tekemisellä voi pärjätä tiettyyn pisteeseen asti erityisesti toimialoilla, joilla (digi)markkinointia tehdään vielä vähän. Mutta pelkällä hyvällä taktisella tekemisellä ei pärjää enää toimialoilla, joilla kilpailu on kovaa ja markkinointia tehdään vähintään ok-tasolla. Olet myös ehkä huomannut, että monet ulkomaiset tulokkaat tulevat Suomen markkinaamme selkeällä ja erottuvalla kulmalla. Heillä on strategia ja he eivät jää hajuttomiksi tai mauttomiksi. Hyvänä esimerkkinä Oatly. Usein kotimaisten yritysten markkinoinnillinen vastaus ulkomaisten yritysten tuloon jää tasolle ”Olemme kotimainen”. Teemana se on todella tärkeä enkä halua väheksyä sitä, mutta se kaipaa rinnalleen myös paljon muuta. 3. Strategia vahvistaa brändiä ja tallettaa siihen arvoa Vallilan verhoja on helpompi markkinoida kuin paikallisen pienompelimon tekemiä verhoja. Syy on se, että sinun ei tarvitse perustella Vallilan verhojen laatua tai arvoa. Vallilan brändi tekee vähintään puolet markkinoijan työstä. Pienompelimon verhojen markkinointi on taas 100% markkinoijan osaamisen takana, koska brändi ei tuo mitään vipuvoimaa tekemiselle. Markkinointistrategian yksi suurimmista hyödyistä on brändin vahvistuminen. Kun yrityksenne viestii valituille tärkeille kohderyhmille, mitä arvoa tuotatte, kuinka erotutte kilpailijoista ja millaiset asiakkaat teiltä ostavat ja minkä kilpailuedun takia, niin näiden asioiden toistaminen markkinoinnissa luo yrityksestänne tietynlaista mielikuvaa. Jos nostatte taktisen tason markkinointiin äsken mainittuja asioita, niin se näkyy väistämättä siinä, että brändimielikuvanne kehittyy haluamaanne suuntaan. Tällöin päivittäinen markkinointi tallettaa arvoa brändiinne joka hetki. Ilman strategiaa markkinoinnilta puuttuu selkeä kärki, eli kyky tallettaa brändiin halutunlaista arvoa. Tällöin tänään tehty kampanja ei tuota markkinoinnillista arvoa enää kuukauden päästä, mutta jos kampanja oli strategisesti suunniteltu, niin se tallettaa arvoa, joka näkyy vielä pitkään. Case-esimerkki: Kuinka markkinointia tulee tehdä, jos kilpailijat ovat sinua suurempia ja tunnetumpia? Keskustelemme usein asiakkaidemme kanssa siitä, kuinka he voivat päihittää kilpailijansa, joiden brändi on paljon heidän brändiään tunnetumpi. Lähtökohta kaikelle on se, että vähemmän tunnetun brändin tulee tehdä markkinoinnin tärkeimmät asiat paljon kilpailijoitaan paremmin. Sen tulee kyetä määrittämään kohderyhmänsä tarkemmin, luomaan sivustolleen paljon social-proofia, eli referenssejä ja muuta sisältöä, jotka osoittavat yrityksen osaamisen sekä viestimään asiakkailleen tuottamansa arvo erottuvasti, täysin ymmärrettävästi ja useita kertoja kilpailijoita houkuttelevammin. Tärkeintä on aloittaa yrityksen liiketoiminnan kannalta tärkeimpien kohderyhmien vakuuttamisesta ja luoda markkinointia vain heille. Kun yritys pikkuhiljaa alkaa saamaan unelma-asiakkaitaan asiakkaikseen, niin lumipalloefekti mahdollistuu. Hyvät asiakkaat nimittäin tuovat usein lisää hyviä asiakkaita, minkä takia hyvistä asiakkaista tulee ottaa kaikki markkinoinnillinen teho irti luomalla heistä yrityksenne suosittelijoita. Account-based-marketing on hyvä keino, jolla yrityksenne voi lähteä tavoittelemaan unelma-asiakkaitaan. Markkinointistrategian luominen MVG-mallilla (Market-Value-Growth) MVG-mallin (Market-Value-Growth) avulla saat luotua yrityksellenne kilpailutilanteeseen soveltuvan ja johtoryhmätasoisen markkinointistrategian. Malli soveltuu erityisen hyvin yrityksille, jotka haluavat turvata kasvuaan vuosiksi eteenpäin, päästä eroon markkinoinnin kampanjamaisuudesta ja kehittää liiketoimintaansa vastaamaan paremmin asiakkaiden digitalisoituneita ostoprosesseja. MVG-mallin mukainen strategiaprosessi etenee kolmessa vaiheessa. Market = meidän tulee tuntea ensin markkinan nykytilanne ja siinä tapahtuva muutos, Value = jotta voimme luoda valituille kohderyhmille sellaista arvoa, johon kilpailijat eivät kykene, Growth = koska vain siten voimme luoda kasvua ruokkivan markkinointistrategian. Kolmannen kohdan avainsana on ruokkivuus. Uskon, että sinäkin haluat päästä tilanteeseen, jossa yrityksenne markkinointi on toteutettu niin, että se ruokkii itseään, eikä ole täysin riippuvainen siitä, mitä minäkin päivänä markkinoinnissa teette. Tällöin markkinoinnilla on onnistuttu vahvistamaan brändiä ja hankkimaan oikeanlaista asiakaskuntaa asiakkaiksi, jotka tuovat mukanaan luontaisesti myös muita vastaavia asiakkaita. Myös kaikki markkinointistrategian 7 elementtiä jakautuvat äsken läpikäytyjen kolmen vaiheen alle seuraavalla tavalla: Kilpailija-analyysin teko (MARKET) Kohderyhmien määrittäminen ja ostajapersoonien teko (MARKET) Teknologisten mahdollisuuksien kartoittaminen (MARKET) Markkinoinnin tavoitteiden asettaminen (VALUE) Arvolupauksen kiteyttäminen ja kilpailuetujen määrittäminen (VALUE) Sisältösuunnitelman ja kanavastrategian luominen (GROWTH) Mittaamissuunnitelman teko ja KPI-mittariston asettaminen (GROWTH) Seitsemän kohtaa voi tuntua paljolta hektisessä arjessa. On kuitenkin tärkeää, että aloitat jostain. Jos haluat nopeasti liikkeelle, niin suosittelemme tekemään kilpailija-analyysin, ostajapersoonat, arvolupauksen ja sisältösuunnitelman. Niiden avulla saat markkinointistrategian perusrungon jo kasaan. MVG-mallin avulla yrityksenne voi luoda johtoryhmätason markkinointistrategian. Alin taso = Market, keskitaso = Value, ylin taso = Growth. Uppoudun seuraavaksi näihin seitsemään elementtiin kolmen pääteeman (Market-Value-Growth) kautta. Olemme käsitelleet jokaista elementtiä myös omassa blogitekstissään, joten voit syventyä mihin tahansa elementtiin vieläkin tarkemmin tulevien linkkien kautta. I. MARKET – Ymmärrys markkinan nykytilanteesta ja näkemys siinä tapahtuvasta muutoksesta MARKET-vaiheessa sinun tulee kartuttaa ymmärrys yrityksenne markkinoinnin nykytilanteesta sekä yrityksenne markkinasta. Tämän jälkeen tulee luoda näkemys markkinassa tapahtuvasta muutoksesta. Tässä kohtaa vastaamme kysymyksiin: Mitä teemme ja ketä tavoittelemme tämän hetken markkinoinnilla? Millaisia tuloksia se on tuonut? Millainen markkinan kilpailutilanne on? Onko kilpailutilanne muuttunut tai muuttumassa? Kuinka täynnä markkina on? Mitä kohderyhmiä haluamme puhutella jatkossa? Mikä heidän tuotetietoisuuden tasonsa on? Kuinka tavoiteltujen kohderyhmien ostokäyttäytyminen ja ostokriteeristö tulee muuttumaan tulevien vuosien aikana? Mitkä trendit ohjaavat toimialaamme ja mihin suuntaan? Millaisia teknologioita voisimme hyödyntää markkinoinnissamme? 1. Kilpailija-analyysin teko – Mitä kilpailijat tekevät? Miten yrityksenne tulee markkinoida, jotta erotutte kilpailusta ja saatte viestittyä kilpailuetunne muuta markkinaa paremmin? Hyvä kilpailija-analyysi luo kolme erilaista näkymää: a. mitä tärkeimmät kilpailijat tekevät, b. millainen markkinan kilpailutilanne on yleisesti ja c. millaista markkinointia yrityksenne tulee tehdä, jotta päihitätte kilpailun ja erottaudutte markkinassa oikealla tavalla. Kilpailija-analyysi paljastaa, mitkä asiat ovat toimialanne itseisarvoja, millaisia kohderyhmiä tietty kilpailija tavoittelee, mitkä ovat kilpailijoiden pääviestejä, millä asioilla yrityksenne voi erottautua kilpailusta, miten kilpailijat myyvät palveluitaan tai tuotteitaan verkon välityksellä ja missä kanavissa he tekevät markkinointia ja miten. Markkinan tilanteesta parhaan kuvan antaa markkinan kypsyystaso. Se jakaa markkinan viiteen eri tasoon kilpailutilanteen mukaan, joista saat tarkemman infon kuvasta. Markkinan kypsyystaso kertoo, kuinka kilpailtu markkina on ja miten se vaikuttaa markkinointiin. Hyvin usein markkina on vaiheessa 2, 3 tai 4. Esimerkki 5-vaiheen markkinasta löytyy esimerkiksi HubSpotilta. He loivat inbound-markkinointi-termin ja alkoivat puhumaan, että heidän markkinoinnin automaatioalustansa tukee inbound-markkinointia. Tällöin he erottautuivat muista markkinoinnin automaatiotyökaluista täysin, koska vain heiltä sai inbound-markkinointiin soveltuvan työkalun. 2. Kohderyhmien määrittäminen ja ostajapersoonien teko – Mitä kohderyhmiä teidän tulee voittaa puolellenne ja kuinka se tehdään? Mitä teidän tulee sanoa asiakkaillenne, jotta he haluavat ostaa? Kuinka saatte enemmän liidejä? Ostajapersoonat ovat markkinointistrategian merkittävin yksittäinen elementti, koska asiakkaiden syvällinen ymmärtäminen on edellytys markkinoinnin tavoitteiden saavuttamiselle. Ostajapersoonat kertovat, mitä yrityksenne pitää tehdä ja sanoa markkinoinnissa, jotta saatte voitettua tietyn kohderyhmän yrityksenne asiakkaiksi. Mitä enemmän teillä on asiakkainanne toivomianne asiakkaita, sen paremmin liiketoiminnalla menee. Lisäksi hyvät asiakkaat tuovat mukanaan lisää hyviä asiakkaita. Ostajapersoonien avulla markkinointinne kulma muuttuu tuotekeskeisestä myyntipuheesta asiakasta auttavaksi palveluksi, kuten kohta läpikäytävistä tuotetietoisuuden tasoista huomaat. Allaolevasta podcastista saat näkemystä miksi sinunkin yritykselläsi täytyy olla ostajapersoonat, jotta markkinointisi voi olla pitkäjänteistä ja tuloksellista. Miten luot aidosti arvokkaat ostajapersoonat? Entä mitä asioita sinun kannattaa ottaa huomioon, kun haluat kehittää yrityksesi asiakaskokemusta paremmaksi? Ostajapersoonat EIVÄT KERRO esimerkiksi millaisella autolla kukin ostajapersoona ajaa mitä hän tekee vapaa-ajallaan mistä asioista hän on ylätasoisesti kiinnostunut (esim. ”Talous”) Olen vuosien aikana törmännyt niin monenlaisiin ostajapersoona-dokumentteihin, että en ihmettele, jos sinulta on mennyt ostajapersoonien tekoon usko. Olen nähnyt mm. ostajapersoonan, joka oli nimellä ”Toimitusjohtaja”. Hänestä oli kerrottu mitä puoluetta kannattaa, mitä autoa ajaa, millainen perhe hänellä on ja että häntä kiinnostaa yrityksen talous ja että hän etsii mahdollisimman luotettavaa yhteistyökumppania. Tällainen tieto ei auta ketään tekemään parempaa markkinointia. Ostajapersoonissa tulee uppoutua ostamisen motiiveihin. Ostajapersoonat KERTOVAT esimerkiksi mikä tekijä käynnistää kunkin asiakkaan ostohalun mitä ostokriteereitä asiakkaalla on tuotteen tai palvelun suhteen mitä tavoitteita asiakkaalla on työssään tai vapaa-ajallaan mitkä asiat estävät häntä pääsemästä niihin mitkä asiat helpottaisivat niihin pääsyä kuinka yrityksenne voi auttaa häntä mitä oston esteitä täytyy kumota millä tuotetietoisuuden tasolla ostajapersoona on Avaan viimeisen kohdan tuotetietoisuutta hieman tarkemmin. Kohderyhmänne jakautuu viiteen eri tuotetietoisuuden tasoon. Tasot kuvastavat sitä, kuinka hyvin asiakas tunnistaa tarpeensa ja kuinka hyvin hän tietää eri tuotteiden ja palveluiden eroavaisuuksia. Se taas määrittää sen, millä kulmalla heille tulee markkinoida. Tuotetietoisuuden tasoja on viisi. Tasot kuvaavat sitä, kuinka paljon asiakas tietää tuotteistanne ja aihepiiristä ylipäätään. Kuvitellaan, että yrityksesi myy tyynyjä. Tällöin tietoisuudentasot tarkoittaisivat tällaisia asioita: 1. Täysin tietämätön Täysin tietämätön ei tiedä, että esimerkiksi hänen unensa on heikkolaatuista ja että sitä voisi parantaa tyynyn avulla. Hän on voinut olla jo vuosikausia väsynyt, minkä takia tilanne on muodostunut hänelle uudeksi normaaliksi. Hän ei siis tunnista ongelmaansa (huono uni), eikä siitä koituvia seurauksia (väsymys). Hän luulee, että nukahtamisessa kuuluukin mennä tunti ja että jatkuvat yöheräämiset kuuluvat nukkumiseen. Tällaiselle henkilölle markkinoinnin kulma on kaikista haastavin suunnitella. Ainoa tavoite on, että henkilö tunnistaa itsensä markkinointiviestistä: ”Milloin viimeksi vaihdoit tyynyä?”, ”Tiedätkö hyvän yöunen 30 terveyshyötyä aikuiselle?”, ”Arvaan nimesi oikein 1/37000 todennäköisyydellä. Mutta jos väitän, että voisit parantaa yöunesi laatua tuntuvasti yhdellä muutoksella, olen 1/4 todennäköisyydellä oikeassa. Joka neljäs aikuinen nimittäin…” 2. Ongelmatietoinen Ongelmatietoinen tietää, että hän nukkuu huonosti. Hän huomaa niskojensa olevan aamuisin kipeät, suu on toisinaan kuiva ja herätessä olo ei tunnu levänneeltä. Hän ei kuitenkaan tiedä, mistä tämä johtuu tai mikä siihen olisi ratkaisu. Hän osaa vain arvailla huonon unen johtuvan joko stressistä, liian vähästä liikunnasta, huonosta peitosta, vanhasta sängystä, liikenteen hälystä tai huonosta tyynystä. Tällaiselle henkilölle markkinoinnin kulma on ongelmista puhuminen. ”Ovatko niskasi aamuisin kipeät?”, ”Koetko nukkuvasi huonosti?”. Näin saat hänen kiinnostuksensa ja pystyt opettamaan, millä keinoilla ongelmia voi lähteä korjaamaan. 3. Lopputulostietoinen Lopputulostietoinen tietää, että ongelma huonoihin uniin on huonossa tyynyssä. Hän ei kuitenkaan tiedä, minkälainen tyyny hänelle sopii. Tällaiselle henkilölle tulee puhua lopputuloksesta. ”7 vinkkiä oikean tyynyn valintaan”, ”Katso sopiiko sinulle korkea vai matala tyyny”. 4. Tuotetietoinen Tuotetietoinen tietää, että hän haluaa ostaa tietynlaisen tyynyn, mutta ei tiedä vielä, keneltä hän sen ostaisi. Hän on siis esimerkiksi osannut määritellä, että ”tarvitsen korkean tyynyn”, mutta hän ei tiedä, olisiko kuitutäytteinen parempi kuin jokin toinen vaihtoehto. Pehmeä vai kova? Vasta tällaiselle henkilölle markkinoinnin kulma on tuotelähtöinen. Ja sekin tulee tehdä opettavalla kulmalla. Miksi hänen kannattaa ostaa juuri tietynlainen korkea tyyny eikä kilpailevaa vaihtoehtoa? Mitä hyötyjä hän saa ostamalla sinulta? 5. Täysin tietoinen Täysin tietoinen tietää, että hän haluaa ostaa yritykseltänne juuri tietyn tyynyn tietystä syystä, mutta hän ei vain ole tehnyt vielä ostosta syystä tai toisesta. Hän ei ehkä koe ostokselle vielä pakottavaa tarvetta, mutta hän tietää, että sitten kun ostan, ostan juuri tuon. Tässä tilanteessa markkinoinnin tehtävä on pitää yritys asiakkaan mielessä ja käyttää pieniäkin keinoja ostoksen vauhdittamiseen: kertoa esim tuotteen rajallisuudesta, antaa pieni alennus tai korostaa tuotteen tuomia hyötyjä voimakkaammin. Kilpailu tuotetietoisista ja täysin tietoisista asiakkaista on kaikista kovinta. Voit ajatella, että tuotetietoiset ja täysin tietoiset luovat olemassa olevan markkinan, josta yrityksenne voi haalia hyvällä markkinoinnilla osuuksia. Muut tasot ovat paljon vähemmän kilpailtuja. Siksi näissä kylmemmissä yleisöissä löytyy suuria mahdollisuuksia kasvattaa koko markkinan kokoa, jolloin yrityksenne saa etulyöntiasemaa. Ostajapersoonien tärkeyttää korostaa se, että sinun tulee suunnitella yrityksenne markkinointi nimenomaan asiakkaillenne. Markkinoinnin tarkoitus ei ole kertoa, mitä te haluatte myydä ja kuinka ainutlaatuisen hyvä tuotteenne on. Markkinoinnin tarkoitus on kertoa, miten te voitte auttaa asiakasta paremmin kuin kukaan muu ja minkä muutoksen te mahdollistatte hänen elämässään. Lataa työkirja ostajapersoonien tekoon: Määritä yrityksenne ostajapersoonat työkirjamme avulla. 3. Teknologisten mahdollisuuksien kartoittaminen – Kuinka voitte hyödyntää markkinoinnin teknologioita paremman myynnin, markkinoinnin ja asiakaskokemuksen luomisessa? Yritys tai organisaatio, jossa sinäkin teet töitä tai johon kuulut, pysyy käynnissä teknologioiden ja ohjelmistojen avulla. Siksi on erityisen tärkeää, että yrityksellä on käytössään ajantasaiset, keskenään integroituvat ja toiminnalleen sopivat teknologiat markkinoinnin, myynnin ja asiakaspalvelun tekemiseen sekä näiden mittaamiseen. Teknologioiden käyttäminen luo aina jonkinlaista kilpailuetua ja niiden käyttämättä jättäminen on aina hidaste. Siksi teknologioihin on syytä panostaa. Myynnin ja markkinoinnin yhdistäminen on yleisin teema, jota ratkomme teknologioiden avulla. Usein tilanne on se, että vuoropuhelu on ollut heikkoa, jolloin myynnin luottamus markkinoinnin tuottamia liidejä kohtaan on mennyt. Tällainen tilanne syntyy esimerkiksi silloin, jos myynti olettaa saavansa vain täysin ostovalmiita ja tarjouspyyntö-tason liidejä markkinoinnilta. Kun vuoropuhelu saadaan toimimaan, niin liidejä voi alkaa segmentoimaan paljon paremmin. Tällaisessa tilanteessa myynti tietää aina, kenelle heidän kannattaa seuraavaksi soittaa. Alla olevassa kuvassa olemme hahmottaneet tilanteen, johon myynnin ja markkinoinnin tulisi pyrkiä markkinoinnin teknologioiden avulla. Erityisen suuressa roolissa on markkinoinnin automaatio, jonka hyödyntämisestä voit lukea täältä. Sen sijaan, että myynti kontaktoisi jokaisen markkinoinnin tuottaman liidin, se kontaktoikin nyt vain A-tason tai B-tason liidejä. Eli siis sellaisia, joiden profiili täsmää parhaiten ostajapersooniin. Tällöin myynnin käymät keskustelut ovat heille ja yritykselle relevantimpia, minkä lisäksi yritys oppii ostajapersoonistaan jatkuvasti lisää, kun myynti raportoi keskusteluista markkinoinnille. Kun kontaktit on jaoteltu asiakasprofiilin kiinnostavuuden ja ostotarpeen ajankohtaisuuden mukaan, koko kontaktilista on paljon selkeämpi sekä myynnille että markkinoinnille. Lue täältä, kuinka voit segmentoida kontaktejanne markkinoinnin teknologioiden avulla. II. VALUE – Valinnat siitä, mitä lähdette markkinoinnilla tavoittelemaan ja millaista arvoa haluatte markkinoinnillanne tuottaa VALUE-vaiheessa tulee tehdä valinnat siitä, millaisia tavoitteita asetatte markkinoinnille ja millä keinoin lähdette tavoittelemaan niitä. Value-vaiheessa määritetään myös puitteet, joiden avulla voit luoda markkinoinnilla kohderyhmällenne sellaista arvoa, johon kilpailijat eivät kykene. Tässä kohtaa vastaamme kysymyksiin: Mitä tavoittelemme markkinoinnin avulla? Mitkä ovat tavoitteemme? Mitä kilpailuetuja meillä on? Kuinka erottaudumme kilpailijoista? Mikä on tärkein syy, miksi asiakkaan kannattaa ostaa juuri meiltä? Kuinka positioimme brändimme oikealla tavalla kohderyhmän mieleen? 4. Markkinoinnin tavoitteiden asettaminen – Millaisten tavoitteiden avulla markkinoinnin työ saadaan fokusoitua parhaiten niin, että ne edistävät liiketoiminnan tavoitteita? Markkinoinnille asetetut tavoitteet ovat strategiatyön pohja. Ne luovat markkinoinnille suunnan ja strategiset päämäärät, joita markkinoinnilla lähdetään tavoittelemaan. Ne myös fokusoivat resursseja oikeisiin kanaviin ja toimenpiteisiin. Markkinoija, joka on määrittänyt tavoitteet, raportoi 376 % enemmän onnistumisista kuin kollega, jolla ei ole tavoitteita. Tavoitteet pohjautuvat aina yrityksen liiketoimintastrategiaan, jotta markkinoinnista ei tule irrallista yksikköään täysin omine tavoitteineen. Tällöin koko yritykselle on selkeää, miten markkinoinnin onnistuminen auttaa liiketoiminnan tavoitteiden saavuttamisessa. Lataa työkirja markkinoinnin tavoitteiden asettamiseen: Olemme tehneet markkinoinnin tavoitteiden asettamisesta kattavan työkirjan, jonka voit ladata täältä. Hyödynnämme tavoitteiden asettamisessa 5s-mallia. Se on erinomainen malli markkinoinnin tavoitteiden määrittämiseen, koska sen avulla eri tavoitteet on helppo jaotella viiteen erilaiseen pääteemaan. Teemoja ovat: Sell eli myynnin lisääminen 💵 Serve eli asiakkaiden palveleminen 🤝 Speak eli asiakasdialogin rakentaminen 💬 Save eli kustannustehokkuuden parantaminen 📈 Sizzle eli brändin rakentaminen 🔥 Hyvin usein markkinoinnin tavoitteet liippaavat näihin kaikkiin. Tärkeintä on kuitenkin määrittää päätavoitteet, joita tästä listasta kannattaa kerralla ottaa 2 ja aivan maksimissaan 3. Katso täältä, miten voit määrittää markkinoinnin tavoitteet 5s-mallin avulla. 5. Arvolupauksen kiteyttäminen ja kilpailuetujen määrittäminen – Kuinka kirkastatte asiakkaillenne sen, miksi teiltä kannattaa ostaa? Arvolupaus kiteyttää asiakkaalle, miksi hänen kannattaa ostaa teiltä eikä kilpailijalta. Se siis kääntää yrityksenne kilpailuedut asiakkaan eduiksi. Arvolupauksen tulee olla ensimmäinen asia, jonka asiakkaanne näkee sivustollenne saapuessaan. Se on ikäänkuin koko verkkosivuston otsikko: miksi asiakkaan kannattaa tutustua teihin lisää? Arvolupauksen tulisi olla myös asia, jonka asiakkaanne muistaa yrityksestänne sivuiltanne poistuttuaan. Hyvä arvolupaus onkin niin mieleenpainuva ja selkeä, että se on helppo kertoa eteenpäin kaverille. Alapuolen podcastista saat näkemystä, mistä sinun kannattaa lähteä liikkeelle, kun haluat asettaa tavoitteet yrityksesi digitaaliselle markkinoinnille. Tässä jaksossa saat vinkkejä arvolupauksen luomiseen ja kirkastamiseen sekä siihen, miten yrityksesi kannattaa lähteä määrittämään kilpailuetuaan. Jos minun pitäisi tehdä markkinoinnissa vain yksi asia, niin kiteyttäisin yrityksen arvolupauksen todella hyväksi. Ja toki jos saisin tehdä toisen asian, niin viestisin sitä niissä kanavissa, joissa asiakkaat viettävät aikaansa. Arvolupaus on siksi niin tärkeä, että se kertoo asiakkaalle, miksi yritykseltänne kannattaa ostaa. Arvolupausta ei voi keksiä tyhjästä, vaan se syntyy olemassa olevista rakennuspalikoista: Asiakkaidenne haluama arvo tai tarve Tuotteenne/palvelunne kilpailuedut ja erottautumistekijät Yrityksenne pitkän ajan visio Löydät arvolupauksenne sisällön näiden kolmen elementin keskiöstä. Tätä kaikkea voi taustoittaa ja konkretisoida työntekijöiltänne löytyvillä tarinoilla siitä, kuinka arvolupaus näkyy käytännön työssänne. Tarinat tuovat mukaan tunteen ja merkityksen muutoin usein hyvin hyötypainotteiseen arvolupaukseen. Kysy, mistä työntekijänne ovat ylpeitä, mistä asiakkaat kiittävät teitä ja miksi he ovat asiakkaitanne. Yrityksenne kilpailuetuja ja erottautumistekijöitä tutkitaan ja konseptoidaan näiden viiden kategorian osalta: Onko tuotteessa erityisiä ominaisuuksia, jotka tekevät siitä poikkeavan? Onko palveluprosessi paras tai ainutlaatuinen? Millainen asiakaskokemus tuotteen/palvelun käytöstä syntyy? Voidaanko brändin ja visuaalisen ilmeen avulla luoda erottautumistekijöitä? Pystytäänkö markkinan sisään luomaan uusi ja oma markkina vain yrityksen tuotteille? Näiden kysymysten kautta löydämme aivan uudenlaisia kulmia, kuinka yrityksenne tuotteen tai palvelun tuomaa arvoa voi sanoittaa merkityksellisemmin ja erottuvammin asiakkaidenne kannalta. Tutustu täältä lisää, kuinka luot hyvän arvolupauksen. III. GROWTH – Kasvua ruokkivan markkinointistrategian luominen GROWTH-vaiheessa alkaa tehtyjen valintojen luominen konkreettisiksi suunnitelmiksi. Suunnitelmien tarkoitus on saada markkinointi ruokkimaan ajan saatossa itse itseään. Se tarkoittaa sitä, että markkinoinnin avulla on saatu tuotettua niin paljon arvoa kohderyhmälle, että se on kehittänyt brändimielikuvaa ja positioinut yrityksen kohderyhmän mieleen. Tällöin yrityksenne on jo valmiiksi heidän mielessään, kun heille ilmenee tarve yrityksenne palveluille. Tässä kohtaa vastaamme kysymyksiin: Mitä sisältöä tarvitsemme, jotta autamme asiakasta ratkaisemaan ongelmansa? Mitä nykyisiä sisältöjä meidän tulee parantaa sivustollamme? Miten luomme sivustollemme yhtenäisen ostopolun, joka tukee digitaalisia ostoprosesseja? Missä kanavissa tavoitamme asiakkaamme kaikista kustannustehokkaimmin? Mitä KPI-mittareita meillä on tavoitteidemme seurantaan? Mitä kaikkea meidän tulee mitata, jotta tiedämme markkinoinnin tehokkuuden? Mitä lukuja raportoimme muulle johdolle, jotta he ymmärtävät markkinoinnin tuoman arvon liiketoiminnalle? 6. Sisältösuunnitelman ja kanavastrategian luominen – Millaista sisältö sivustonne tarvitsee, jotta asiakas pystyy etenemään ostoprosessissaan ja vakuuttuu siitä, että yrityksenne on hänelle paras kumppani? Asiakkaanne tarvitsevat sisältöä, jotta he voivat edetä ostoprosessissaan itsenäisesti ja arvioida yrityksenne sopivuutta heidän yhteistyökumppanikseen. Sisältösuunnitelma pohjautuu aina ostajapersooniin sekä hakusanatutkimukseen. Tällöin suunnitelma tukee asiakkaidenne ostoprosessia, helpottaa ostamista ja kasvattaa sivustonne löydettävyyttä hakukoneista. Vinkit ostopolkumaiseen sisältösuunnitelmaan löydät täältä. Lataa kattava oppaamme sisältösuunnitelman tekoon: hakusanatutkimus-opas Lataa oppaamme sisältösuunnitelman tekoon täältä. Markkinointistrategiassa sisältösuunnitelman tehtävä on jalkauttaa tehty strategiatyö sivustolle näkyviksi toimenpiteiksi. Puolestaan kanavastrategian tehtävä on määrittää, missä kanavissa yrityksenne näkyy, mitä sisältöä kanavassa jaetaan ja mikä minkäkin kanavan tehtävä on asiakkaidenne ostoprosessin tukemisessa. Sisältösuunnitelma on siis hyvin pitkälti kanavastrategian polttoainetta. Jokaisen sisällön tehtävä on auttaa asiakasta tekemään ostopäätös, mutta samalla niiden idea on viestiä yrityksenne asiantuntijuudesta, toimintatavoista, kilpailueduista ja arvolupauksesta brändinne mukaisella tavalla. Yksittäisillä hyvillä sisällöillä ei tee mitään, jos niillä ei ole yhtä ja samaa tavoitetta. Hyvä sisältösuunnitelma voidaan jakaa MRACE®-mallin vaiheiden mukaisesti Act-, Convert- ja Engage-vaiheisiin Act – tarjoa tietoa ja ohjaa kohti ostopolun seuraavaa vaihetta Act-vaiheessa potentiaalinen ostaja on tiedonhakuvaiheessa. Sisällön tärkein tehtävä on tarjota asiakkaalle tietoa esimerkiksi tietyn ongelman ratkaisemisesta ilman, että hänelle yritetään vielä aktiiviseesti myydä mitään. Esimerkiksi nyt lukemasi blogiteksti auttaa sinua tekemään parempia markkinointistrategioita. Convert – käännä potentiaalinen ostaja liidiksi tai asiakkaaksi Tässä ostopolun vaiheessa asiakas on jo hyvin lähellä ostopäätöstä. Convert-vaiheen sisältöjä tulee ajatella niin, että niiden tehtävä on vakuuttaa asiakas ostamaan teiltä. Hyviä Convert-vaiheen sisältöjä ovat muun muassa tuote- ja palvelusivut, referenssitarinat sekä sivut, joilla kerrotte toimintatavastanne, kuten esimerkiksi tämä. Engage – sitouta asiakas ja tee hänestä yrityksesi suosittelija Engage-vaiheessa sisällöillä pyritään sitouttamaan jo kerran ostanut asiakas ja opettaa häntä käyttämään yrityksesi tuotetta, palvelua tai ratkaisua entistä paremmin. Engage-vaiheessa kannustetaan nykyasiakkaita myös suosittelemaan palveluitanne erilaisin keinoin. Lue, millä mallilla olemme tehneet jo yli 70 sisältösuunnitelmaa. 7. Mittaamissuunnitelman teko ja KPI-mittariston asettaminen – Mitä mittareita yrityksenne tulee seurata, jotta toimintaa voi kehittää luotettavasti dataan pohjautuen? Yleisen syy siihen, miksi markkinointi ei saa riittäviä resursseja, on mittaamisen puute. Jos markkinoinnin tuomaa tulosta ei mitata eikä sen vaikutuksia perustella liiketoimintalähtöisesti, niin miksi muu johto haluaisi panostaa markkinointiin? Sinä ja minä tiedämme molemmat markkinoinnin arvon ilman mittaamista, mutta paremmalla mittaamisella ja datan tulkinnalla koko yritys pystyy ymmärtämään markkinoinnin merkityksen paremmin. Markkinoinnin tulosten mittaaminen on avain siihen, että strategian etenemistä voidaan seurata. Se on myös avain siihen, että tuloksia voidaan kehittää dataan perustuen. Mittaaminen ja KPI-mittarit suhteuttavat siis sen, miten tämän päivän toimintanne edistää pitkän ajan tavoitteitanne. Mittaaminen tekee yrityksestänne myös asiakaslähtöisemmän. Jos analysoit viikoittain, kuinka mikäkin sisältö ja kampanja on kiinnostanut tai ollut kiinnostamatta kohderyhmäänne, niin se on asiakaslähtöistä markkinoinnin kehittämistä parhaimmillaan. Se antaa myös tärkeää näkökulmaa muulle johdolle liiketoiminnan ja tuotteiden kehittämiseen, koska luvut kertovat suoraan sen, miten mikäkin arvolupaus tai kilpailuetu on kiinnostanut kohderyhmäänne. Lue täältä, kuinka voit aloittaa markkinoinnin tulosten mittaamisen. Markkinointistrategian jalkauttaminen MRACE®-mallilla Markkinointistrategian lähtöpiste on vasta se, kun alat jalkauttamaan strategiaa markkinointiinne. Hyvä malli markkinoinnin taktiseen toteuttamiseen ja strategian jalkauttamiseen on MRACE®-malli. MRACE®-mallin ansiosta markkinointi tuottaa parempaa tulosta, koska se ohjaa kaikkia kanavia kohti samoja yhteisiä tavoitteita. Kun taktinen markkinointi toteutetaan strategisen MVG-mallin mukaisella markkinointistrategialla, niin yrityksenne vankistaa asemaansa haluamanne kohderyhmän keskuudessa sekä tänään että pitkällä aikavälillä, jolloin markkinoinnista tulee yritykselle aidosti kasvun moottori ja kilpailuetu. MRACE®-malli lyhyesti Reach = Teemme teidät kohderyhmänne löydettäväksi ja ohjaamme sivustollenne relevanttia kävijävirtaa. Act = Muutamme kävijävirran liideiksi luomalla ostajapersoonien ostoprosessia tukevaa sisältöjä. Convert = Tuemme myyntiprosessia ja liidien kääntymistä kaupaksi eri kanavilla, oli myyntiprosessi sitten päivän tai vuosien mittainen. Engage = Sitoutamme asiakkaat yritykseenne ja muutamme heidät vakioasiakkaiksi sekä suosittelijoiksi todellisen kasvun varmistamiseksi. Ja täältä voit lukea pitkän version MRACE®-mallista. Kuvassa vasemmalla puolella strateginen MVG-malli ja oikealla puolella taktinen MRACE®-malli. Jokaisen strategian jalkauttaminen on aina hyvin erilainen prosessi. Jokin toinen yritys voi olla jo erittäin pitkällä omalla markkinoinnin taipaleellaan kun toinen on vasta aloittanut digitaalista markkinointia ja myyntiä. Siksi jalkauttaminen voi alkaa joko perusasioiden kuntoon laittamisesta tai erittäin edistyneiden bränditason asioiden kehittämisestä. Mitä useamman ihmisen olet osallistanut strategiaprosessiinne mukaan, sen helpompaa jalkauttaminen on. Tällöin isompi osuus yrityksen henkilöstöstä on jollain tapaa ollut mukana strategian luomisessa ja siten kokee sen enemmän omakseen. Hyvää strategiaa ei siis voi tehdä vain suljettujen ovien takana, vaan se vaatii osallistamista. Jalkauttamisen kuusi vaihetta 1. Strategian läpikäynti koko yritykselle (tai niille, joita se johdon lisäksi välittömästi koskettaa) Markkinointistrategia on tärkeä käydä läpi koko yritykselle. Tällöin kaikki tietävät, millaisia asiakkaita tavoittelette markkinoinnilla, kuinka markkinointi edistää liiketoimintanne tavoitteita ja tuleeko henkilöstön huomioida strategia jotenkin arjessaan. On hyvä käydä läpi myös vastuuhenkilöt, tavoitteet ja jalkautussuunnitelma. 2. Sisällöntuotannon välitön aloittaminen sisältösuunnitelman mukaisesti Sivustollanne oleva sisältö toimii digitaalisen ostoprosessin mahdollistajana. Se toimii myös markkinoinnin runkona, koska kaikki mainonta ohjaa lopulta sivustollenne eri sisältöihin. Sisältöjen avulla pystyt opettamaan asiakkaillenne, miten voitte auttaa häntä ratkaisemaan ongelmansa ja miksi hänen kannattaa ostaa teiltä eikä kilpailijalta. 3. Arvolupauksen jalkauttaminen kaikkiin materiaaleihin ja kanaviin Arvolupaus on markkinointinne terävin kärki. Siksi se tulee näkyä etusivun lisäksi myös esimerkiksi muilla tärkeillä sivuilla, kuten ota yhteyttä sivulla, referenssit-sivulla, yritys-sivulla, palvelusivuilla ja miksei sivuston footerissakin. Lisäksi arvolupaus tulee viedä yrityksenne myyntimateriaaleihin, sähköpostiallekirjoituksiin, esitteisiin, markkinointimateriaaleihin ja videoiden alku- tai loppuruutuihin. On myös tärkeä luoda selkeys, kuinka arvolupaus näkyy hakusanamainoksissa, miten sitä tuodaan visuaalisesti esiin kuvissa ja videoissa, miten sitä tuodaan äänenä esiin ja kuinka se näkyy somessa. Arvolupauksenne tavoittaa useampia silmäpareja, kun se jalkautetaan moneen paikkaan. Se tarkoittaa parempaa tuottoa arvolupauksen luomiseen käytetylle ajalle ja rahalle. 4. Visuaalisen ilmeen yhdistäminen tai kirkastaminen paremman tunnistettavuuden luomiseksi Usein markkinointistrategiaa tehdessä huomaa, että jotkin yrityksen kuvat, visuaaliset elementit, myyntimateriaalit tai mainokset eivät ole laisinkaan linjassa sen kanssa, mitä yritys haluaa viestiä. Esimerkiksi jos siivousyrityksen materiaalit ovat sekavia, se ei viesti siisteydestä. Siksi pienilläkin visuaalisilla ehostuksilla yrityksenne viesti on paljon voimakkaampi ja erottuvampi. Visuaalisen ilmeen ehostuksen avulla brändi-ilme on myös tunnistettavampi, mikä tarkoittaa jälleen sitä, että markkinoinnin on helpompi tallettaa arvoa yrityksen brändiin. 5. Mittaamisen aloittaminen (tai kehittäminen) Mittaaminen on aloitettu aina kevyellä strategialla, jotta markkinoinnilla on selkeys siitä, mitä mitataan, mitä mittaamisella halutaan saada aikaan ja mihin kerättyä dataa käytetään tai miten sitä hyödynnetään. Hienoimmallakaan dashboardilla ei tee mitään, jos nuo asiat eivät ole sinulle tai tiimillesi selkeitä. Vasta sen jälkeen siirrytään tekniseen toteuttamiseen ja dashboardin luomiseen. Todennäköisesti data ja luvut vain lamaannuttavat, jos niiden hyödyntämistä ei ole suunniteltu laisinkaan: ”Ennen en tiennyt mitä tehdä kun ei ollut dataa. Nyt on paljon dataa enkä tiedä mitä sillä pitäisi tehdä”. Tuo tilanne on edessä ilman strategiaa tai osaavaa analytiikkakumppania. Lataa opas markkinoinnin mittaamisen aloittamiseen: Lataa opas täältä. 6. Seuranta ja kuukausittainen tarkastelu Markkinointistrategia on päivittäinen työkalu, joka ohjaa sinun ja tiimisi toimintaa sekä yrityksenne markkinointia. Siksi on tärkeää, että seuraat strategian etenemistä, opetat muita hyödyntämään strategiaa omassa työssään ja huolehdit, että strategia jalkautuu oikealla tavalla. Näin saat strategiatyöstä aidon hyödyn irti. Markkinointistrategia tuo esiin markkinointinne todellisen potentiaalin Markkinointistrategia vastaa siis siihen, kuinka yrityksen tulee tehdä markkinointia, jotta se voi menestyä parhaalla mahdollisella tavalla tästä hetkestä eteenpäin valitsemillaan resurseilla, ottaen huomioon sekä nykyhetken että tulevaisuuden toimintaympäristöt. Markkinointistrategialla voit esimerkiksi: Parantaa markkinoinnin tuomaa tulosta Lisätä taktisen tekemisen fokusta Helpottaa markkinoinnin johtamista Kehittää brändiään hallitusti Tuoda yrityksenne liiketoimintastrategian näkyviksi toimenpiteiksi sivustolle ja markkinointiin Nostaa yrityksenne kohderyhmänne tietoisuuteen tiukassakin kilpailutilanteessa Markkinointistrategia on aina valinta, millaisia taisteluita haluatte voittaa ja millaisia voitte huoletta hävitä. Tällöin fokus pysyy tärkeimmissä asioissa, joilla on vuoden tai vuosien aikajänteellä merkittävästi suurempi vipuvoima yrityksenne liiketoiminnan tavoitteiden saavuttamisessa. Strategia on asia, jonka turvin selviää myös haastavista ajoista ja olosuhteista. Se on keino saada yrityksenne markkinoinnista kaikki mahdollinen teho irti tavalla, johon ilman strategiaa ei olisi pystytty. Samalla tapaa kuin suurennuslasi tekee auringonsäteistä polttavia, niin markkinointistrategia tekee markkinoinnista tuloksekkaampaa, fokusoidumpaa ja innostavampaa. "}]}
{"messages": [{"role": "system", "content": ""},{"role": "user","content": "Kirjoita artikkeli, jonka pääotsikko on Kuinka lisätä myyntiä ja kysyntää markkinoinnin avulla?"},{"role": "assistant","content": "Jos haluat parantaa nopeasti markkinointinne tuomia tuloksia, kasvattaa tämän hetken kysyntää ja lisätä myyntiä, niin tämä blogi on sinulle. Kerron tässä blogissa, kuinka virität nykyisen myyntisuppilonne täyteen potentiaaliin taktisella tasolla. Jos kuitenkin myytte tuotteita tai palveluita, joiden ostoprosessi on pitkä tai joiden ostamista harkitaan hyvin tarkkaan, niin suosittelen lukemaan ensin blogitekstimme markkinointistrategian luomisesta. Markkinointistrategian avulla pystyt kasvattamaan merkittävästi yrityksenne pitkän ajan kysyntää, erottumaan kilpailijoista ja voittamaan enemmän sellaisia asiakkaita, joita kaikista eniten haluatte. Palataan sitten takaisin taktiselle tasolle. Jotta voit kasvattaa yrityksesi myyntiä, tarvitset kysyntää, ja jotta saat kysyntää, tarvitset markkinointia. Tämän yhtälön jo varmasti tiesitkin. Tässä blogitekstissä paneudun erityisesti siihen, miten kysyntää kasvattamalla myös myynti voi lähteä nousukiitoon. Markkinoinnin avulla tietenkin. Oli yrityksesi sitten B2B -markkinoilla toimiva, liidejä tavoitteleva suuryritys tai vaikka B2C -puolella toimiva pienempi verkkokauppa, tästä blogikirjoituksesta on hyötyä sinulle. Sukelletaan siis pidemmittä puheitta suoraan asiaan – eli suppiloon. Myyntisuppilon merkitys myynnin ja kysynnän kasvattamisen näkökulmasta Jotta yrityksesi markkinointi toimisi haluamallasi tavalla, on myyntisuppilo rakennettava siten, että sen jokainen vaihe keskustelee keskenään ja tukee toisiaan. Myyntisuppilon toimintaa voidaankin ajatella samoin kuin tavallistakin suppiloa. Kun suppilo on tiivis ja siinä ei ole reikiä, kaikki suppilon läpi kaadettava neste valuu suoraan kulhoon. Jos taas suppilossa on reikiä, on lähes mahdotonta saada kaikkea nestettä osumaan kulhoon. Reikäisestä suppilosta osa nesteestä valuu auttamatta ohi, ja joku muu voi olla valmiina nappaamaan kaatamasi nesteen omaan kulhoonsa. Edellä mainitussa vertauskuvassa neste on yrityksesi liidit ja asiakkaat, ja kulho on yrityksesi tärkein konversiopiste. Tiivis suppilo viittaa hyvin suunniteltuun markkinointiin, kun taas reikäinen suppilo merkitsee heikosti suunniteltua ja toteutettua markkinointistrategiaa. Reikäisestä suppilosta osa asiakkaistasi mitä luultavimmin valuu ohi tärkeimmästä konversiopisteestä, mahdollisesti jopa suppilon lähettyvillä vaanivan kilpailijan luokse. Toimivan myyntisuppilon rakentaminen vaatii myös sitä, että tunnet markkinanne. Vain siten pystyt tuottamaan markkinoinnilla kilpailijoista erottuvaa ja asiakkaita houkuttelevaa arvoa. Se on avain pitkän ajan kysynnän turvaamiseen ja aiempaa tuottoisamman myyntisuppilon rakentamiseen. Tätä prosessia varten olemme luoneet MVG-mallin, joka auttaa sinua luomaan johtoryhmätasoisen markkinointistrategian kohderyhmätuntemuksesta tavoitteiden mittaamiseen saakka. Lue lisää siitä, miten yhdessä strategisella MVG-mallillamme ja taktisella MRACE®-mallillamme luodaan mitattavaa ja tuloksellista markkinointia. Lyhyesti Tiivis suppilo = varmempi reitti haluttua päämäärää kohti. Reikäinen suppilo = pahimmassa tapauksessa helppo syöttö kilpailijalle. “Mistä tiivis myyntisuppilo sitten rakentuu?”, saatatkin nyt pohtia. Käydään se läpi seuraavaksi. Aloitetaan tärkeimmästä, eli MRACE® -mallista. MRACE® -malli: avain myynnin ja kysynnän kasvattamiseen MRACE® -malli on tuttuun RACE -malliin pohjautuva markkinoinnin kokonaisuuden hallitsemiseen kehitetty, mittaamiseen perustuva viitekehys, jonka avulla yrityksesi markkinointi ja sen kehittäminen on dataohjautuvaa. Myynnin ja kysynnän kasvattamiseksi MRACE® -malli onkin vallan mainio työkalu, sillä sen avulla muodostat yrityksellesi reiättömän ja tiiviin myyntisuppilon, jota pitkin liidit ja asiakkaat kilahtavat juuri sinne minne kuuluukin: sinun yrityksesi tuotteen ja palvelun pariin. Numerot eivät valehtele – dataohjautuvaa ja mitattavaa markkinointia (Measure) Ennen kuin syvennytään myyntisuppilon eri vaiheisiin, käydään läpi jokaisen vaiheen perusta, MRACE® -mallin ensimmäinen kirjain M, eli Measure, eli mittaaminen. Yrityksesi voi toki tehdä esimerkiksi visuaalisesti korkealaatuista markkinointia, joka on lisäksi myös kohdennettu oikein. Tuloksiakin voi tulla mukavasti. Mutta jos tilanne on se, ettei mitään mitata, ei yrityksesi markkinointi välttämättä ole kovin kauaskantoista. Mittaamiseen perustuvan, dataohjautuvan markkinoinnin avulla yrityksesi kysyntää ja sitä myöten myyntiä on helpompaa kasvattaa kuin silloin, jos markkinointi perustuu ainoastaan menetelmiin ja kanaviin, joiden kautta saatuja tuloksia ei mitata. Miksi mittaaminen sitten on niin tärkeää? Jatketaan tässäkin tilanteessa samankaltaisella suppilo-vertauskuvalla, jota käsittelimme jo aiemmin. Lisätään tähän esimerkkiin nesteeksi mehutiiviste. Olet suppilon avulla kaatanut onnistuneesti mehutiivistettä pulloon. Nyt sinun olisi aika valmistaa itsellesi pullollinen mehua, johon tarvitset tiivisteen lisäksi myös vettä. Et tiedä kuinka makeaa tiiviste on, joten joudut aluksi kokeilemaan, minkälaisella tiiviste+vesi -suhteella pääset toivomaasi lopputulokseen. Oikeanlainen suhde vaatii aluksi testailua, mutta kun löydät oikean suhteen, on sinun järkevintä ottaa mitat talteen, jotta pystyt valmistamaan yhtä hyvän makuisen annoksen mehua jatkossakin. Jos joskus haluaisitkin valmistaa makeampaa mehua, on sinun nyt helppoa lisätä tiivisteen määrää, kun sinulla on olemassa tarkat mitat ja suhteet, joita muokkaamalla pystyt säätelemään lopullisen mehuannoksen makeutta. Jos et ottaisi ylös testailun tuloksena saatuja, hyväksi havaittuja suhteita, olisi sinun melko haasteellista saada aina sopivan makea, herkullinen annos mehua. Toki voisit hyvällä tuurilla onnistua satunnaisesti myös ilman mittoja, mutta eikö olisi mukavampaa, kun tietäisit aina, miten saavutat halutun lopputuloksen? Hyvällä tuurilla tuloksia voi siis saavuttaa myös ilman mittaamista, mutta yrityksesi liiketoiminnan näkökulmasta tuuria parempi tapa päästä haluttuihin tuloksiin on yleisemmin data. Kun yrityksesi markkinointistrategia ja sen toteuttaminen käytännössä perustuu dataan, on tuloksiin pääseminen todennäköisempää kuin silloin, jos luottaisitte vain hyvään tuuriin. Mitattavuuden näkökulmasta on myös ensiarvoisen tärkeää, että yritykselläsi on selkeät ja realistiset tavoitteet, jotka markkinoinnilla halutaan saavuttaa. Realistisilla en tarkoita erityisen helppoja tavoitteita, vaan sitä, että tavoitteiden pitäisi olla saavutettavissa käytössä olevien resurssien ja budjetin valossa. Jos yrityksesi tavoitteena on esimerkiksi liikevaihdon tuplaaminen, on usein myös budjettia ja resursseja lisättävä. Jos sen sijaan joudut leikkaamaan budjetista ja resursseista, ei liikevaihdon tuplaaminen välttämättä ole kovin realistinen tavoite. Lue myös: Kuinka raportoit digimarkkinoinnin tuloksia johdolle? Kun haluat tavoittaa uutta yleisöä (Reach) Kovien konversioiden tavoittelun keskellä kylmän yleisön merkitys saattaa välillä unohtua. Jotta myyntisuppilossa olisi jatkuvasti asiakkaita ja liidejä matkalla kohti konversioita, on kylmän yleisön tavoittelu kuitenkin ehdottoman tärkeää. Nestekään ei loputtomiin voi valua kulhoon, jos sitä ei kaada suppiloon lisää. Jotta voisit tavoittaa kylmää yleisöä, eli täyttää myyntisuppilosi yläosaa, on sinun osattava sekä uskallettava valita oikeat kanavat asiakkaidesi tavoittamiseksi. Sosiaalisen median markkinointi on tehokas keino tavoittaa haluamaasi kylmää yleisöä, sillä kohdennusmahdollisuudet ovat hyvin laajat. Sosiaalisen median kanavissa mainontaa on mahdollista kohdentaa aina mielenkiinnonkohteista ja perhestatuksista työnimikkeeseen ja asuinpaikkaan asti. Sosiaalisen median markkinoinnin lisäksi myös Google -mainonta on tehokasta ja kannattavaa. Oikean kanavan valintaan perehdyn seuraavassa kappaleessa vielä perusteellisemmin. Reach -vaihe tiivistettynä: Vaiheen tarkoituksena on haalia suppilosi yläpäähän kylmää yleisöä, esimerkiksi sosiaalisen median ja Googlen eri kanavien avulla. Kohderyhmällesi ideaalissa kanavassa, oikein kohdennettu, pysäyttävä mainos on tässä vaiheessa avain onnistumiseen. Älä unohda kylmän yleisön merkitystä! Kylmä yleisö on kuin grafiitti, joka suppilossa matkalla alas muuttuu lopulta kuumuuden ja paineen alla timantiksi. Lue lisää: Reach; Kuinka tavoitat kohderyhmäsi kustannustehokkaasti Miten sitten valita oikea kanava omalle kohderyhmällesi? Valitessasi yrityksellesi markkinointikanavaa on hyvä olla järkevä, mutta myös rohkea. Jos yrityksesi toimii esimerkiksi B2B -sektorilla ja ykkösprioriteettina on liidien hankinta, ovat Metan kanavat Facebook ja Instagram sekä LinkedIn mitä luultavammin kaikista toimivimpia vaihtoehtoja. Sen sijaan Pinterest tai TikTok saattavat olla villejä kortteja, joiden varaan ei kannata laskea kaikkea, mutta joiden suhteen kannattaa myös olla avoin. Somekanavaa valitessasi sinun kannattaakin pohtia, mikä olisi voittava mainoskanava juuri sinun yrityksellesi. Metan kanavat Facebook ja Instagram palvelevat sosiaalisen median kanavista yrityksiä kaikista laajimmalla skaalalla, sillä sitä kautta yrityksesi tavoittaa helposti sekä kuluttajia, että yritysten päättäjiä. Riippumatta yrityksesi toimialasta, on Metan kanavissa markkinointi usein varma valinta, josta on hyvä lähteä yrityksesi tarpeiden mukaan laajentumaan muihinkin kanaviin. LinkedIn taas on oiva ratkaisu silloin, kun haluat tavoittaa tietyn alan ihmisiä sekä erityisesti yrityspäättäjiä, sillä LinkedInissä mainonnan kohdentaminen on mahdollista erityisesti ammatillisten taitojen, titteleiden ja kokemusten pohjalta. TikTok -mainonnan avulla voit saada yrityksesi brändille ainutlaatuista näkyvyyttä erityisesti nuorempien kuluttajien keskuudessa. Tämä kovassa nosteessa ollut somekanava on Metan kanavia nopeatempoisempi ja sen ominaispiirteisiin kuuluvat muun muassa viihdyttämiseen pyrkivät laadukkaat ja lyhyehköt videosisällöt. TikTokissa yrityksesi on mahdollista saada kaupallista hyötyä osallistumalla trendeihin ja pysymällä niin sanotusti aallonharjalla. TikTokissa erilaiset trendit saattavat elää hyvinkin nopeasti; kuukausi on jo melko pitkä aika yhdelle trendille, joten TikTok -markkinointi vaatii usein nopeita hoksottimia, kykyä reagoida muutoksiin sekä halua vuorovaikuttaa asiakkaiden kanssa. Lue myös: Sinun mainoksesi TikTokissa? Näin se onnistuu! TikTokin kaltainen visuaalinen mainoskanava on myös Pinterest, josta yrityksesi voi tavoittaa kylmää, mutta jopa ostovalmista yleisöä. Pinterest -mainonta on ominaisuuksiltaan jopa aavistuksen googlemaista, koska kyseessä on visuaalinen hakukone, jossa mainoksia voidaan näyttää myös käytettyjen avain- ja hakusanojen perusteella. Nyt, kun sosiaalisen median kanavavaihtoehdot on käyty läpi, on aika pohtia Google -mainonnan potentiaalia kohdeyleisösi tavoittamiseksi. Kun potentiaalinen asiakkaasi saattaa jo etsiä tarvitsemaansa tuotetta tai palvelua tietämättä kuitenkaan vielä yrityksestäsi, on Googlen Display– ja Discovery -mainonta usein tehokas vaihtoehto. Jos sen sijaan haluat esimerkiksi kasvattaa brändisi tunnettuutta, on YouTube -mainonta erittäin otollinen vaihtoehto. Kanavan valitsemisen lisäksi yrityksesi olisi tärkeää näkyä myös orgaanisissa Google-hauissa. Tämä onnistuu hakukoneoptimoinnilla. Hakukoneoptimointi tarkoittaa siis sitä, että yrityksesi nousee korkealle juuri teille tärkeissä hakutuloksissa, josta seuraa ilmaista kävijävirtaa, joka johtaa sammumattomaan markkinointiin. Kävijävirrasta liideiksi ja oston esteiden poistaminen (Act) Palataan takaisin funneliin. Act-vaiheessa ihminen yleensä tuntee jo tuotteesi tai palvelusi, ja saattaa olla jo ongelma-, lopputulos- tai jopa tuotetietoinen. Act -vaiheessa tavoitteena onkin muuttaa sivustoillesi virtaavat kävijät liideiksi tai vaihtoehtoisesti ostaviksi asiakkaiksi. Yksi keskeisin tavoite tässä viileän yleisön lämmittelyssä on se, että asiakas saadaan tekemään sivustollasi tunnistettavia toimintoja, eli mikrokonversioita. Mikrokonversioita ovat esimerkiksi blogien ja referenssien lukeminen sekä palvelusivuilla vierailu. Vaikka kovat konversiot ovat usein tärkein tavoite, on hyvä huomioida se, että act-vaihe voidaan nähdä myyntisuppilon ratkaisevimpana vaiheena. Vaihe ratkaisee sen, kääntyykö sivustollasi vieraillut ihminen liidiksi ja sen myötä ostavaksi asiakkaaksi. Tärkeänä tavoitteena on saada ihminen viettämään aikaa sivustollasi. Nyt saatatkin pohtia, miten saat ihmisen viipymään verkkosivuillasi? Kun myyntisuppilosi on rakennettu oikein, pitäisi sen olla melko helppoa. Jotta tavoittamasi kylmä yleisö valuisi suppilon läpi kohti konversiota, ovat esimerkiksi sisällöt erittäin merkittävässä roolissa. Kohderyhmällesi oikein toteutettu sisältömarkkinointi on yksi kaikista tärkeimpiä asioita, joita voit act-vaiheen onnistumiseksi tehdä. Lue myös: Lisää liikevaihtoa kirjoittamalla? Kasvuhaluiselle yritykselle strateginen resursointi sisältömarkkinointiin on korvaamatonta. Tutkimusten mukaan sisältömarkkinointia tekevien yritysten liidimäärä on parhaimmillaan jopa 600 % korkeampi kuin vastaavien yritysten, jotka eivät hyödynnä sisältömarkkinointia. Tutkimusten mukaan sisältömarkkinointia tekevien yritysten liidimäärä on parhaimmillaan jopa 600 % korkeampi kuin vastaavien yritysten, jotka eivät hyödynnä sisältömarkkinointia. Tehokkaita sisältöjä verkkosivuillesi ovat esimerkiksi jo mainitut referenssitarinat tyytyväisistä asiakkaistasi tai blogisisällöt, joissa tuotetta tai palveluasi avataan asiakkaalle. Tässä vaiheessa sinun on markkinoinnin näkökulmasta tärkeää tuoda myös esiin erityisesti yrityksesi erottautumistekijöitä, eli miksi juuri teidän tuotteenne tai palvelunne on parempaa kuin kilpailijalla. Act-vaihe on siihen sopivien palveluiden suhteen erityisen herkullinen, sillä lähes jokainen kanava ja palvelu on sopiva vaihtoehto Act-vaiheen mainontaan. Erityisesti kohderyhmääsi sitouttavien sisältöjen merkitystä ei voi korostaa liikaa. Yksi Act-vaiheen kulmakivi on myös Google Ads -mainonta ja sen moninaiset muodot. Google -mainonta on kustannustehokasta, ja sen avulla potentiaalisen asiakkaan muuttuminen ostavaksi asiakkaaksi tai liidiksi voi tapahtua hyvinkin nopeasti. Google -mainonnan ja sisältöjen lisäksi Act-vaiheessa keskeistä on myös sosiaalisen median markkinointi. Sosiaalisen median markkinoinnissa on hyödyllistä nostaa mainontaan esimerkiksi sisältöjä, joita jo aavistuksen lämpimälle yleisölle on tärkeä kohdentaa. Sosiaalisen median kanavavalinta riippuu myös Act-vaiheessa eniten siitä, kenet haluat tavoittaa. Act -vaihe tiivistettynä: Sisällöt, sisällöt, sisällöt! Tavoitteena saada sivustollesi tulevat ihmiset tekemään jokin mikrokonversio, kuten blogin lukeminen tai oppaan lataaminen. Lähes kaikki kanavat ja palvelut sopivat tähän, joten kun verkkosivut ovat kunnossa ja täynnä laadukasta sisältöä, voit vain valitan yrityksellesi sopivimman kanavan ja painaa kaasua. Kohti ostavia asiakkaita ja kovia konversioita (Convert) Convert, eli vaihe jossa liidit kääntyvät konversioiksi ja sivukävijät ostaviksi asiakkaiksi. Convert -vaiheen näkökulmasta onnistunut uudelleenmarkkinointi oikeassa kanavassa on äärimmäisen tärkeää. Convert -vaiheen uudelleenmarkkinoinnilla kohdennat yrityksesi mainonnan niille ihmisille, jotka ovat jo tehneet sivustollasi mikrokonversioita. Lisäksi uudelleenmarkkinointi auttaa yritystäsi pysymään potentiaalisten asiakkaiden ja liidien mielissä. Erityisesti tässä vaiheessa yrityksesi tulisi muistaa monikanavaisuuden merkitys. Ostavan asiakkaan tai yrityksen ostopolut ovat hyvin harvoin, jos koskaan identtisiä. Kalliimmassa hankinnassa tai yrityskaupassa harkinta-aika voi olla hyvinkin pitkä, jolloin yrityksesi on tärkeää yrittää pysyä lämpimän yleisön mielessä, jotta he lopulta päätyisivät hankkimaan juuri sinun yrityksesi tuotteen tai palvelun. Yksi tehokkaimpia Convert -vaiheen keinoja ovat referenssitarinat, joilla voit vaikuttaa potentiaaliset asiakkaat osaamisestanne tai esimerkiksi tuotteenne laadusta ja monipuolisuudesta. Myös markkinoinnin automaatio ja sähköpostimarkkinointi, eli oikeiden sisältöjen jakelu oikeille ihmisille oikeaan aikaan, on keskeisessä roolissa, kun haluat saada ihmisen konvertoitumaan. Referenssitarinoita tai muita yrityksesi tuotteesta tai palvelusta kertovia sisältöjä on tehokkainta näyttää lämpimille yleisöille some- ja Google -mainosten muodossa. Convert -vaihe tiivistettynä: Tavoitteena on kääntää liidit ostaviksi asiakkaiksi. Yksinkertaisesti. Tähänkin vaiheeseen sopivia kanavia on useita, mutta erityisesti korostuvat markkinoinnin automaatio ja sähköpostimarkkinointi. Muista, että vaikka kovat konversiot ovatkin tärkeitä, on Convert -vaihe vain yksi osa tehokasta, liidejä ja kauppaa tuottavaa myyntisuppiloa. Kaikkia paukkuja ei siis tule laittaa vain tähän vaiheeseen. Kanavat on valittu ja mainonta pyörii, mutta missä ovat liidit ja asiakkaat? Kanavat valittu, kohderyhmä muodostettu, kuvat ja copytekstit päivitetty, mutta konversiot eivät lähde nousuun. Miksi? Digitaalisessa myynnissä ja markkinoinnissa painotan sanaa “digitaalinen”. Koska mainoksesta ohjataan lähes poikkeuksetta yrityksesi verkkosivuille, on niiden oltava myös kunnossa. Verkkosivujen laatua voidaan myös verrata käytäntöön. Otetaan esimerkiksi vaikka kivijalkaliike, johon ihmisiä kuljetetaan bussilasteittain. Esimerkissä verkkosivustosi on kivijalka ja markkinointi on bussikuljetus. Ihmisiä voidaan tuoda bussilla jatkuvasti kivijalkaliikkeeseen, mutta jos liike ei ole houkutteleva tai valikoima on puutteellinen, eivät kyydissä olleet ihmiset luultavasti jää ostoksille. Tätä voidaan siis verrata tilanteeseen, jossa mainokset ovat toimivia, mutta kun asiakas saapuu verkkosivuille, ei siellä olekaan mitään mistä tarttua kiinni. Tätä voisi verrata esimerkiksi siihen, että bussikyyti on mukava ja vie ihmiset kivijalkaliikkeen luo, mutta perillä kivijalassa valikoima on suppea tai kaikki tuotteet ovat lopussa. Harva ihminen jää kivijalkaan pidemmäksi aikaa ihmettelemään, jos hänen haluamaansa tuotetta tai palvelua ei ole saatavilla. Verkkosivujen tapauksessa kärsivällisyys saattaa olla vieläkin lyhyempi. Verkkosivut ovat yrityksesi digitaalisen myynnin ja markkinoinnin pohja, joten niiden on oltava kunnossa ennen kuin verkkosivustolle aletaan ohjaamaan liikennettä maksetun mainonnan kautta. Lue myös: Estääkö sivustosi ostopolku vierailijaa muuttumasta liidiksi? Sitouta jo ostaneet asiakkaasi (Engage) Myyntifunnelin viimeinen vaihe eli Engage sitouttaa jo ostaneet asiakkaasi yritykseesi. Miksi? Koska jo ostaneille, olemassa oleville asiakkaille on huomattavasti helpompaa myydä kuin uusille, kylmille yleisöille. Parhaassa tapauksessa sitoutuneet asiakkaasi toimivat yrityksesi puolestapuhujina ja suosittelijoina. Engage -vaiheen luonne riippuu hyvin paljon yrityksesi toimialasta. Jos yrityksesi myy esimerkiksi kuluttajille suunnattuja tuotteita, voi Engage -vaiheen mainonnassa kertoa asiakkaille esimerkiksi tuotteen monipuolisista käyttömahdollisuuksista. Jokainen pienikin ominaisuus, jolla tuotteen käyttömukavuus ja käytettävyys lisääntyy, sitouttaa asiakkaita paremmin yritykseesi. Sitouttamisen näkökulmasta yrityksesi brändillä on suuri merkitys. Tunnistettava, asiakasta arvostava brändi ja sen mukainen viestintä sitouttavat asiakkaitasi paremmin ja pienentävät asiakaspoistuman todennäköisyyttä. Asiakaspoistuman vähentäminen on kriittistä yrityksesi kasvun näkökulmasta, koska todellinen kasvu syntyy pienestä asiakaspoistumasta ja suuresta asiakaspidosta. Engage -vaiheen markkinointiin tehokkaimpia kanavia ovat sosiaalinen media, Google, YouTube sekä sähköpostimarkkinointi ja automaatiot. Lisäksi yksi keskeisimpiä tekijöitä on myös hakukoneoptimoidut sisällöt, joita kohti asiakasta ohjataan edellä mainittujen kanavien kautta. Engage -vaihe tiivistettynä: Tavoitteena on sitouttaa jo yrityksesi tuotteita tai palveluita ostaneet asiakkaat, koska jo ostaneelle asiakkaalle on helpompaa myydä myös lisää. Tärkeää, koska sitoutunut asiakas voi toimia jopa yrityksesi puolestapuhujana ja suosittelijana! Arvosta asiakastasi, jotta yrityksesi asiakaspito on mahdollisimman suurta, ja asiakaspoistuma mahdollisimman pientä. Kysyntä kasvuun rohkeasti kokeilemalla Myyntifunnelin selkeä ja tiivis rakenne on avain onneen ja menestykseen, mutta välillä tilanne voi silti olla se, ettei liidejä tai ostoja tule, vaikka funnelin jokainen vaihe on huomioitu. Lähiaikoina yritysten ja kuluttajien ostopäätöksiin ovat vaikuttaneet sekä maailman tapahtumat, että niitä seuranneet inflaatio ja taloudellinen epävarmuus. Markkinointi saattaa monilla yrityksillä olla ensimmäinen asia, josta leikataan. Huomion arvoista on kuitenkin se, että markkinointi kriisin keskellä on keskiössä tulevaisuudessa selviytymisen ja lopulta myös yrityksesi menestymisen näkökulmasta. Kun huolehdit markkinoinnista myös kriisien keskellä, näyttäytyy yrityksesi luotettavana toimijana, jonka puoleen asiakkaat haluavat heti tilaisuuden tullen kääntyä. Kun maailman tilanteet tasoittuvat, eikä liidejä silti tunnu tulevan, mikä neuvoksi? Usein ratkaisu saattaa olla lähempänä ja yksinkertaisempi kuin arvaatkaan. Otetaan esimerkiksi sosiaalisen median markkinointi. Yrityksesi tuottaa jo Metan kanaviin laadukasta sisältöä eri sijoittelut, kohderyhmät ja funnelin vaiheet huomioiden. Uusien asiakkaiden määrä on kuitenkin laskenut jo pidempään, vaikka mainoksia, copytekstejä ja kohdennuksia on päivitetty ja kehitetty jatkuvasti. Koska yritykselläsi on jo valmiit materiaalit, voisi helppo ratkaisu olla kaikessa yksinkertaisuudessaan siirtyminen toiseen kanavaan, kuten TikTokiin. Siirtyminen uuteen kanavaan avaa usein uusia mahdollisuuksia tavoittaa uutta yleisöä. Uuden yleisön lisäksi yrityksesi brändiä ja tunnettuutta vahvistaa se, että olet näkyvillä useammissa kanavissa. Brändin ja tunnettuuden vahvistuminen taas lisää asiakkaiden sitoutumista yritykseesi, ja näin yksi uusi avain onnea ja menestystä kohti on taas löytynyt. Uuteen kanavaan siirtyminen vaatii rohkeutta ja kokeilunhalua, eivätkä nämä asiat usein selviä kuin testaamalla. Saatat huomata, että TikTok oli loistava kanavavalinta Metan rinnalle, mutta saatat myös joutua joutua toteamaan, ettei kaikkia trendejä tarvitse kokeilla vain siksi, että ne ovat juuri nyt trendikkäitä. Siksi onkin tärkeää, että yritykselläsi on strategia, jonka pohjalta päätökset trendeihin osallistumisesta tai niiden ohittamisesta tehdään. Ehkä paras ratkaisu olisikin Pinterest? Tai LinkedIn? Yrityksen kasvua tavoitellessa olisi tärkeää olla avoin uusille ratkaisuille ja ideoille, vaikka niihin hyppääminen voikin tuntua jännittävältä. Yhteenveto uuden yleisön tavoittamiseksi: Kokeile rohkeasti! Jos yrityksesi mainostaa jo Metan kanavissa, ota yrityksesi toimialasta riippuen testiksi rinnalle vaikka TikTok tai LinkedIn. Hyppää sosiaalisen median markkinoinnista myös Googlen puolelle, mitä useammassa kanavassa yrityksesi näkyy, sitä vahvemmin yrityksesi brändi pysyy ihmisten mielissä. Ihmiset sitoutuvat todennäköisemmin tunnistettavaan ja vahvaan brändiin – pyri siis vahvistamaan yrityksesi brändiä ja näyttäytymään luotettavana kumppanina tilanteesta riippumatta. SEO, eli hakukoneoptimointi pyrkii parantamaan verkkosivustolle tulevan ilmaisen liikenteen laatua. Pidä siis huolta siitä, että yrityksesi verkkosivut ovat laadukkaat, jotta ne voivat saada maksetun mainonnan ohella myös luonnollista näkyvyyttä hakukoneissa. Uskalla leikitellä myös visuaalisesti Jos kanavan vaihtaminen ei tunnu sopivalta, oletko harkinnut jos yrityksesi kokeilisikin uudenlaisia visuaalisia toteututuksia? Oli kyse sitten kuva- tai videomuotoisesta sisällöstä, on molempiin olemassa monia eri variaatioita ja hyödyntämismahdollisuuksia. Otetaan esimerkiksi videomarkkinointi. Sen avulla voit muuttaa yrityksesi tarinan myynniksi ja erottua kilpailijoista kiinnostavassa muodossa. Videot sopivat hyvin esimerkiksi yritysesittelyyn, rekrytointiin, opetustarkoitukseen tai tapahtumien taltiointiin. Riippuen kohdeyleisöstäsi, voit hyödyntää pystyvideoita joko Instagramissa, TikTokissa tai Facebookissa. Vaaka- ja ennen kaikkea neliövideot sen sijaan sopivat parhaiten Instagramin ja Facebookin fiideihin, joissa ne pysäyttävät ihmisen, kun videon aloitus on mielenkiintoinen ja sitouttava. Visuaalisten toteutusten suunnittelussa on myös tärkeää huomioida se, kenet haluat videoillasi tavoittaa. Tämä vaikuttaa paitsi kuvattavaan materiaaliin, myös siihen, missä kanavassa video, eli nykypäivän viestinnän megatrendi, jaetaan. Oikean kanavan valitsemisesta puhuinkin jo aiemmin. Tekoäly osana tehokasta markkinointikoneistoa Koska myynti ja markkinointi tapahtuvat tänä päivänä suurilta osin digitaalisissa ympäristöissä, on trendien seuraaminen ja ajankohtaisuus erittäin tärkeää. Yhtenä suurimpana trendinä ja koko digitalisaatiota mullistavana tekijänä on lähiaikoina paljon puhuttanut tekoäly. Tekoäly on moniulotteinen kokonaisuus, johon en tässä blogikirjoituksessa syvenny enempää muuten kuin sanomalla, että olemme sen suhteen suuren murroksen keskellä. Tekoäly tulee olemaan ja on jo nyt merkittävässä roolissa maksetun markkinoinnin näkökulmasta. Tekoäly ja markkinointi tulevat sulautumaan tiukasti yhteen, ja jos yrityksesi ei jo hyödynnä tekoälyä maksetussa mainonnassa, olisi nyt jo korkea aika. Tekoäly näkyy ja tulee näkymään jokaisessa mainoskanavassa. Oli käytössäsi sitten Google Ads, mikä tahansa sosiaalisen median kanava tai sisältömarkkinointi monissa muodoissaan, on tekoälyä mahdollista hyödyntää. Lue lisää tekoälystä: Miten tekoäly muuttaa Googlen Ads -mainontaa? Tekstiä tuottava tekoäly: somemarkkinoijan apuri vai vihollinen? Tekoäly sisältömarkkinoinnissa: näin sisällöntuotanto tulee muuttumaan tulevaisuudessa Yhteenveto Tämä blogikirjoitus on aiheensa puolesta hyvin laaja kokonaisuus, josta olemmekin kirjoittaneet jo Digimarkkinointi -kirjan verran asiaa. Yhteenvetoon voisikin koota toistakymmentä tärkeää pointtia, mutta yritin kuitenkin tiivistää blogin ydinsanoman kolmeen kohtaan: Tunne kohderyhmäsi: jotta voit asettaa tavoitteet oikein, valita parhaat kanavat ja puhutella potentiaalisia asiakkaitasi, on sinun tunnettava kohderyhmäsi. Kokeile rohkeasti uusia kanavia ja sisältömuotoja: joskus avain onneen voi jo olla käsissäsi, mutta sinun on vaan uskallettava kokeilla avainta uuteen oveen. Huolehdi, että perusteet ovat kunnossa: verkkosivut ja sisällöt. Jotta yrityksesi kannattaa laittaa euroja maksettuun mainontaan, on verkkosivujen, ja erityisesti sieltä löytyvien sisältöjen oltava kunnossa. "]}
{"messages": [{"role": "system", "content": ""},{"role": "user","content": "Kirjoita artikkeli, jonka pääotsikko on Verkkokaupan mittarit – Huomioi ainakin nämä asiat mittaamisessa"},{"role": "assistant","content": "Verkkokauppa on etulyöntiasemassa moneen muuhun liiketoimintaan verrattuna, sillä voit mitata asiakkaasi matkaa koko ostopolun ajan. Siitä hetkestä kun asiakkaasi klikkaa ensi kerran verkkokauppaasi, lisää tuotteen ostoskoriin, poistaa sen ja tekee uuden lisäyksen, ja palaa viimeistelemään oston, voit mitata verkkokauppaostajan liikkeitä. Kaikki ostopolun varrelta kerätty data taas antaa erinomaista vipuvartta verkkokaupan myynnin kasvattamiseen. Miten sitten verkkokauppaa voi – ja kannattaa – mitata? Mittariston huolellinen suunnittelu ja tarkka tekninen toteutus ovat edellytyksiä sille, että pystyt kehittämään verkkokauppasi toimintaa ja viemään myynnin seuraavalle tasolle. Tässä blogissa käsittelen sitä, mitä verkkokaupan mittaamisen toteutuksessa kannattaa ottaa huomioon ja millaisia mittareita sinun verkkokauppiaana kannattaa esimerkiksi asettaa, jotta verkkokauppasi analytiikka palvelee sinua mahdollisimman tehokkaasti. Aseta verkkokaupan mittarit koko ostopolulle On tärkeää, että et mittaa vain loppuun vietyjä verkkokauppaostoja. Verkkokaupan kehittämisen näkökulmasta mittaristossa on oleellista se, että huomioit koko asiakkaan ostoprosessin. Analytiikan pitäisi antaa laaja-alainen katsaus sekä verkkokaupan toimivuuteen että digimarkkinoinnin eri kanavien suoriutumiseen. Näin ostoprosessin mahdolliset pullonkaulat ja muut optimoinnin paikat paljastuvat. Kun mittaamisen kokonaisuus on toteutettu MRACE®-mallin mukaisesti, tulee ostoprosessi huomioitua kokonaisvaltaisesti. Kun asetamme tavoitteita, on hyvä selvittää niin liiketoiminnan, myynnin ja markkinoinnin kuin digikanavienkin näkökulma. Mittaristoa suunnitellessasi onkin aina hyvä aloittaa mittaamisen strategiasta, joka takaa sen, että mittauksessa on huomioitu kaikki oleellinen. Huolellinen suunnittelu antaa hyvän pohjan mittariston toimeenpanemiselle ja analytiikan teknisen puolen toteutukselle. Tärkeää on, että mittaristo perustuu liiketoiminnan tavoitteille ja koko analytiikan kokonaisuus on rakennettu näiden pohjalle – näin voimme todentaa sen, päästiinkö asetettuihin tavoitteisiin. Liiketoiminnan mittareiden lisäksi on kuitenkin myös syytä huomioida se, että mittaristo tuottaa tietoa verkkokaupan kehityksen tueksi: esimerkiksi käyttäjäkokemuksen parantamiseen ja digimarkkinoinnin kampanjoiden optimointiin. MRACE®-malli asettaa verkkokaupan mittareille vankan kivijalan Millaisia mittareita sitten verkkokaupalle kannattaa asettaa? Tarkastellaan seuraavaksi esimerkkejä siitä, mitä mittareita verkkokauppa voi eri MRACE®-mallin vaiheille asettaa, jotta mittaristo tukee kehittämistä ja raportointia optimaalisesti. REACH – tavoita potentiaaliset asiakkaat ja ohjaa ne kauppaasi Reach-vaiheessa mittaamme sitä, miten paljon potentiaalisia asiakkaita olemme tavoittaneet ja miten paljon kävijävirtaa verkkokauppaan tulee eri kanavista, kuten orgaanisesta hausta tai maksetusta some-mainonnasta. Reach-vaiheessa oleellista on kanavakohtainen kävijäseuranta: mistä kanavista tavoitamme potentiaalisia asiakkaita ja mistä kanavasta kävijävirta on suurinta. Esimerkkejä Reach-vaiheen mittareista: Kävijäliikenne ja sen kehitys kanavittain (esim. kävijät ja istunnot) Mainonnan tavoittavuus Tärkein hakusanojen sijoitukset orgaanisesti (ja esimerkiksi verrattuna avainkilpailijoihin) Liikenteen määrät orgaanisesti bränditermeillä verrattuna geneerisiin termeihin ACT – tarjoa timanttinen kävijäkokemus, ohjaa sisällöllä ja käännä kävijä ostajaksi Act-vaiheen tarkoitus on kääntää kävijä liidiksi. Verkkokaupan tapauksessa Act-vaiheessa on olennaista mitata verkkokaupan performanssia eri osa-alueilla, kuten kanavakohtaista suoriutumista, sisältöjen toimivuutta ja verkkokaupan käytettävyyttä – eli siis sitä reittiä, miten yksittäisestä verkkokauppakävijästä tulee ostava asiakas. Löytääkö asiakkaasi tarpeellisen tiedon, ohjeet ja neuvot, jotta hän voi kulkea kohti ostoa? Entä miksi hän lisää tuotteen koriin, mutta ei koskaan osta? Mittareiden lisäksi monipuolisempi data, kuten esimerkiksi erilaiset heatmapit ja näyttönauhoitukset antavat arvokasta tietoa potentiaalisten asiakkaiden käyttäytymisestä verkkokaupassasi. Act-vaiheen mittarit ovat verkkokauppasi kehittämisen kannalta jopa niitä tärkeimpiä: jos act-vaiheen mittareita ei ole ja todetaan, että convert-vaiheen konversioita ei ole, on hyvin hankalaa lähteä etsimään syitä convert-vaiheen konversioiden nolla-luvulle. Esimerkkejä Act-vaiheen mittareista: Liikenteen laadun mittarit, kuten sivustolla vietetty aika, poistumisprosentti tai selattujen sivujen määrä Ostoskoriin lisäykset Ostoskoriin lisäyksen konversioprosentti Verkkokaupan ostoprosessin läpimeno (shopping behaviour) Sisäisen haun käyttö CONVERT – mittaa ostoja ja selviä, mitkä kanavat ovat tuottoisimpia Convert-vaiheessa keskitymme vaiheen nimen mukaisesti konversioon. Convert-vaiheen mittarit painottuvat tyypillisesti ostojen mittaamisen, niin kappale- kuin euromäärällisestikin. Tässä vaiheessa on tärkeää mitata konversioprosentin kehitystä (kokonaisuutena, mutta myös kanavakohtaisesti!) ja maksuprosessin toimivuutta, eli kuinka moni ostoskoriin lisänneistä siirtyy kassalle ja suorittaa oston loppuun asti. Digimarkkinoinnin osalta convert-vaiheessa on hyvä mitata kanavakohtaista ROAS:ia eli eri kanavien tuotto-panos-suhdetta. Tärkeää on pelkän ROAS:in tuijottelun lisäksi panostaa myös siihen, että markkinointikanavien rooleja asiakkaidesi ostoprosessissa on tutkittu: kanavakohtaisen ROAS-tavoitteen on hyvä olla linjassa sen kanssa, millainen rooli digimarkkinointikanavalla asiakkaasi ostoprosessissa on. Tutkimalla kanavia eri attribuutiomallien näkökulmista saat arvokasta tietoa siitä, missä vaiheessa ostoprosessia eri digimarkkinoinnin kanavat palvelevat parhaiten. Lue myös: Attribuutiomallinnus: anna arvo konversioista niille kanaville, joille se kuuluu Esimerkkejä Convert-vaiheen mittareista: Ostojen määrä Tuotto Verkkokaupan konversioprosentti Keskiostoksen suuruus Mainoskanavien ROAS (mainontaan sijoitetun pääoman tuotto) ENGAGE – sitouta asiakas ja saa hänet ostamaan uudelleen Engage-vaihe on verkkokaupassa äärimmäisen tärkeä, sillä se kertoo siitä, miten nykyiset asiakkaasi sitoutuvat. Uusien asiakkaiden hankinta on lähtökohtaisesti aina kalliimpaa kuin nykyasiakkaiden säilyttäminen ja heidän nurturointinsa kohti uudelleenostoja. Ne asiakkaat, jotka ostavat verkkokaupastasi usein ja keskimääräistä suuremmilla summilla, ovat luonnollisesti elinkaariarvoltaan sinulle arvokkaampia, kuin pienillä summilla tilaavat kertaostajat. Verkkokaupan menestyksen kannalta tärkeää onkin saada jo ostaneet asiakkaat sitoutumaan ja palaamaan kauppaasi. Yksi oleellisimpia kanavia asiakkaiden sitouttamiseen on sähköpostimarkkinointi, joten sen suoriutumiseen liittyvät mittarit on hyvä huomioida engage-vaiheessa Esimerkkejä Engage-vaiheen mittareista: Uudelleen ostojen määrä Asiakkaan elinkaariarvo Sähköpostimarkkinoinnin avausprosentti Sähköpostimarkkinoinnin klikkausprosentti Engage-vaiheessa etenkin sähköpostimarkkinoinnilla on suuri rooli, sillä voit muistuttaa asiakkaitasi esimerkiksi antaa heille eksklusiivisia alennuksia, sitouttaa ajankohtaisella ja informatiivisella sisällöllä, pyytää tuotearvioita sekä muistuttaa, jos ostoskoriin on jäänyt tuotteita ja ostos on näin ollen keskeneräinen. Lataa opas: Verkkokaupan tärkeimmät sähköpostiautomaatiot Ethän tee näitä virheitä verkkokaupan KPI-mittareissa Keskityt seuraamaan vain liiketoiminnan mittareita Convert-vaiheessa myynnin mittaaminen on tärkeää, mutta harmillisen usein seurattavat mittarit koskevat pelkkää liiketoimintaa ja koostuvat näin ollen pelkistä euromääristä. Tällöin kehitystoimenpiteiden tueksi ei saada riittävästi muuta dataa, jolloin verkkokaupan kehityssuunta jää mutuilun varaan. Kokonaisvaltaisella mittaristolla analytiikan tutkiminen antaa paljon informaatiota verkkokaupan kehitystoimenpiteiden suunnitteluun. Keskity siis eurojen lisäksi myös siihen että saat vastauksia ainakin seuraaviin kysymyksiin: miten asiakkaasi verkkokaupassasi liikkuvat? Millaista sisältöä he kuluttavat matkallaan? Löytävätkö he mitä etsivät? Onnistuuko maksaminen sujuvasti? Hukut runsauden pulaan Mitata voidaan teoriassa melkein kaikkea verkkokaupan sisältä, jokaisesta klikkauksesta sinne ostoon asti. Mittausta suunniteltaessa on tärkeää määrittää, mitkä mittareista ovat kaikista tärkeimmät – muuten helposti lähdemme ylioptimoimaan epäoleellisempia asioita, kun samaan aikaan jollain muulla toimenpiteellä voi kokonaisuuden kannalta olla suurempi vaikutus. Myös tavoitetasojen määritys tärkeimmillä mittareille on oleellista, sillä se antaa kontekstin lukujen tulkinnalle. Jollekin 1% konversioprosentin verkkokaupassa on hyvä, toiselle katastrofi. Unohdat jatkuvan seurannan ja kehittämisen Mittaaminen ja sen kehittäminen ei ole kertaluontoinen projekti. Mittariston tulisi elää jatkuvasti verkkokaupan kehityksen ja tavoitteiden mukana. Jotta kerätty data oikeasti menee käyttöön, se vaatii jatkuvaa analysointityötä – analysointia, hypoteeseja ja niiden testaamista. Jatkuva analysointi ja testaaminen ovat ainoa keino verkkokaupan myynnin parantamiseen ja se kannattaakin ottaa alusta asti mukaan osaksi arkitekemistä. Tarvitsetko apua verkkokauppasi myynnin kasvattamisessa? Meillä on kokemusta verkkokauppojen osalta niin kävijälähtöisestä verkkokaupan CRO-optimoinnista kuin tuloksekkaasta digimarkkinoinnistakin. Lue lisää verkkokaupan digimarkkinoinnista. Sinua voisi kiinnostaa myös seuraava sisältö: Onko verkkokauppasi analytiikka ajan vaatimassa kunnossa? "}]}
{"messages": [{"role": "system", "content": ""},{"role": "user","content": "Kirjoita artikkeli, jonka pääotsikko on Kuinka Googlen uusi generatiivinen tekoäly voi vaikuttaa hakukoneoptimointiin?"},{"role": "assistant","content": "Google SGE on Googlen kehittämä generatiiviseen tekoälyyn pohjautuva työkaluominaisuus, jota kannattaa pitää silmällä. Työkalu on todennäköisesti yksi merkittävimpiä tapauksia, joka tulee vaikuttamaan sekä hakukoneoptimointiin, hakukokemukseen kuin koko digitaalisen markkinoinnin kenttään. Jos ja kun Google päättää yhdistää tämän osaksi perinteistä hakukonetta, tulee siitä samalla hetkellä käytetyin tekoälytyökalu maailmassa, sillä Googlella on miljardeja käyttäjiä globaalisti. SGE-ominaisuus pohjautuu MUM– ja PaLM 2-teknologioihin, jotka mahdollistavat sen toimivuuden tänä päivänä. SGE:n tarkoitus on yhdistää internetistä saatavilla oleva tieto ja teknologioiden älykkäät kyvyt luoda laadukkaita vastauksia. Googlen generatiivinen tekoäly tulee vaikuttamaan ennen kaikkea hakukoneoptimointiin ja ihmisten hakukonekäyttäytymiseen. Käydään tässä blogikirjoituksessa läpi, mitä tiedämme tulevasta juuri nyt, ja minkälaisia sen vaikutukset orgaanisiin hakutuloksiin ja hakukonekäyttäytymiseen voivat olla. Miten Googlen generatiivinen tekoäly muuttaa hakukäyttäytymistä ja hakutulossivua? Googlen hakukone on toiminut synonyyminä tiedon etsimiselle monen vuoden ajan ja Google on kiistatta maailman suosituin hakukone. On selvää, että tekoälyn muutokset tulevat mullistamaan myös hakukonekäyttäytymistä. Googlen tavoite on sisällyttää generatiivinen tekoäly hakukoneeseen, mikä olisi todella suuri muutos perinteiseen hakukoneeseen, jota olemme tottuneet käyttämään noin 20 vuoden ajan. Generatiivisen tekoälyn tarkoitus on antaa vastauksia suoraan hakukoneessa, ilman että hakijan tarvitsee klikata linkkejä ja siirtyä näin eri verkkosivustoille tutustumaan aiheeseen. Suurin osa Google-hauista ovat tällä hetkellä melko yksinkertaisia ja sellaisia, joihin haetaan melko yksinkertaista vastausta. SGE voi viedä kehitystä siihen suuntaan, että hakijat käyttävät monimutkaisempia hakuja “keskustelemalla” tekoälyn kanssa, löytääkseen tarkan vastauksen. Aiemmin Googlelta on totuttu kysymään vastauksia noin 1-3 sanan mittaisilla hauilla, jotka tarkentuvat hakijan oppiessa lisää hakemastaan aiheesta. SGE:n tapauksessa tekoäly oppii hakijasta lisää keskustelemalla ja pyrkii tämän tiedon avulla tarjoamaan parhaan vastauksen. Todennäköisesti se mistä keskustelu alkaa on jo tarkempi, kuin yhden tai kahden sanan mittainen. Tälläkin hetkellä merkittävä osa Google-hauista päätyy siihen, että hakija ei klikkaa millekkään sivustolle, vaan saa vastauksen hakutulossivulta suoraan. Todennäköistä on, että klikkien määrä sivustoille tulee laskemaan generatiivisen tekoälyn tullessa osaksi hakukonetta. Tarkoittaako se siis romahdusta verkkosivuliikenteelle ja SEO-toimenpiteiden merkitysten laskua? Päin vastoin! Muutos ei tarkoita sitä, että ei olisi enää tärkeää näkyä Googlessa, vaan tämä tulee entisestään korostamaan laadukkaan sisällön tarvetta, sekä tarvetta ymmärtää erilaisten hakujen tarkoitusta. Kuitenkin monelle sivustolla tämä voi tarkoittaa sitä, että orgaanisen liikenteen määrä voi laskea. Gilad David Maayan (artikkeli Search Engine Landin sivustolla) oli analysoinut potentiaalisista SGE:n vaikutusta orgaaniseen liikenteeseen 23 verkkosivun osalta. Lopputulos oli, että liikenne väheni noin 18-64%, mutta varianssia tuloksissa oli paljon. Joillekin verkkosivuille liikenteen määrää lisääntyi 219% ja joillakin putosi jopa 95%. Samassa artikkelissa myös todettiin, että optimointia generatiiviselle tekoäly hakukoneella voi tehdä. SGE voikin muuttaa sitä, että geneerisellä sisällöllä ei enää pärjää hakutuloksissa, vaan sen täytyy oikeasti olla hakijalle hyödyllistä. Uniikki, ajantasainen ja ostajapersoonille räätälöity sisältö tulee jatkossakin olemaan keskiössä kun ihmiset voivat tuottaa sisältöä bulkkina helpommin erilaisten tekoälytyökalujen avulla. Tällöin laatu korostuu. Voit lukea tästä blogista lisää tekoälyn vaikutuksista sisältömarkkinointiin. Tämä asettaa haasteita yrityksille ja SEO-asiantuntijoille. Suoraan ostotarkoituksessa tehtyihin hakuihin SGE tuskin tulee kamalasti vaikuttamaan, sillä yhteydenotto tai ostos tulee tapahtumaan sivustojen sisällä tulevaisuudessakin. Se jää nähtäväksi miten SGE reagoi tämän kaltaisiin hakuihin. Lukuvinkki: Tekoäly ja hakukoneoptimointi: Kuinka tekoäly tulee vaikuttamaan SEO-työhön ja hakutoimintoihin? Mitä konkreettisia vaikutuksia Googlen muutoksella voi olla? Hakutulossivun ulkoasun muutos Merkittävän näkyvin muutos tulee olemaan itse hakutulossivu. Aiemmin näimme hakutuloksissa mainoksia ja linkkejä sivuille, mutta tulevaisuudessa tämä tulee näyttämään erilaiselta. Kuten Googlen julkaisemasta kuvasta näkyy, tekoälyn luoma vastaus vie hakutulossivun pinta-alasta merkittävän osan näin se painaa orgaanisia hakutuloksia alaspäin. Vastauksen oikealla puolella on 3 linkkiä sivuille, mistä haetusta asiasta voi lukea lisää. Nämä kolme linkkiä ovatkin todennäköisesti tärkeimmät mitä hakukoneoptimoinnilla tavoitellaan tulevaisuudessa. Esimerkkikuva SGE:stä hakutulossivulla Vahva veikkaus on, että SGE tulee eniten vaikuttamaan kysymys-muotoisiin hakulauseisiin ja nk. informaatiohakuihin. Se, kuinka paljon hakijat klikkaavat sivustoille tällaisista hauista tulevaisuudessa, riippuu hyvin paljon siitä, miltä hakutulossivu tulee näyttämään. Pysyykö linkit vastauksen vierellä? Tuleeko vastaukseen tekstin sisäisiä linkkejä? Nämä ovat kysymyksiä, joihin meillä ei vielä ole vastauksia. Uniikit vastaukset Tekoälyn tavoitteena on luoda uniikkeja vastauksia hakijoiden kysymyksiin, eikä vain suoraan lainata tietoa verkkosivuilta. Tämä tulee olemaan mielenkiintoista nähdä miten se toteutetaan: esimerkiksi miten Google aikoo näyttää vastauksessa käytetyt lähteet ja linkitetäänkö näihin lähteisiin generoidusta vastauksesta selkeästi. Yksittäisille hakusanoille optimointi SGE:n tulolla voi olla suuri vaikutus siihen miten hakukoneoptimointia tehdään. On mahdollista, että sivujen optimointi yksittäisille hakusanoille ei ole toimivaa, vaan fokusta täytyy siirtää kokonaisiin lauseisiin ja siihen, että tarjottu sisältö osuu hakutarkoitukseen, on ajantasaista ja laadukasta. Jäänkin innolla odottamaan mikä hakusanojen tulevaisuus on. Hakijoiden käyttäytymisen muutos Sillä miten generatiivinen tekoäly asettuu lopullisesti Google hakuun tulee olemaan suuri merkitys. Todennäköistä on, että se tulee viemään suuren pinta-alan hakutulossivulta. Muutos tulee vaatimaan myös sen käyttäjiltä opettelua ja muutosta hakukonekäyttäytymiseen – kaikki hakijat eivät varmasti ole tutustuneet vastaaviin työkaluihin ja muutos voi tuntua aluksi hankalalta. Laadukkaan ja laajan sisällön merkitys korostuu Sisällön merkitys ei muutu – kaikki hakijat eivät varmasti tyydy tekoälyn tarjoamiin vastauksiin, vaan he haluavat oppia hakemastaan enemmän sekä tiedolle halutaan vahvistusta luotettavasta lähteestä. Tässä laadukas ja syväluotaava sisältö verkkosivuilla sekä brändin tunnettuus tulee olemaan merkittävässä roolissa, jotta klikkejä sivustolle jatkossa saadaan. Lue myös: Tekoäly sisältömarkkinoinnissa: näin sisällöntuotanto tulee muuttumaan tulevaisuudessa Korvaako generatiivinen tekoäly perinteiset hakutulokset? Hakutulossivu tulee muuttumaan tulevaisuudessa, se on selvää. Mutta en usko, että tekoälyn luomat vastaukset tulevat täysin korvaamaan orgaanisia hakutuloksia tai niiden merkitystä yrityksille. Tekoäly antaa vastauksia nopeasti vastauksia tarkkoihin kysymyksiin ja onkin erinomainen työkalu asioihin tutustumiseen laajassa skaalassa useasta eri lähteestä. Tarkempaa ja luotettavaa tietoa tullaan kuitenkin varmasti kuluttamaan myös verkkosivustoilla jatkossakin. Fakta on se, että myös tekoäly tulee hakemaan tiedon jostakin ja en usko, että Google hylkää kehittämäänsä hakukonealgoritmia, vaan tätä hyödynnetään jatkossakin. Se miten algoritmi tulee muuttumaan tai miten verkkosivustoja voidaan optimoida tekoälylle tullaan näkemään tulevaisuudessa. “Tiedon avoin saavutettavuus on meidän missiomme ytimessä. Tiedämme, että ihmiset etsivät aitoa ilmaisua ja erilaisia näkökantoja. Kun tuomme uudet generatiiviset tekoälytoiminnot hakutuloksiimme, priorisoimme edelleen sitä lähestymistapaa, joka antaa meidän lähettää arvokasta liikennettä laajalle kirjolle sisällöntuottajia ja tukea terveellistä avointa internetiä.” – Prabhakar Raghavan, Senior Vice President, Google Vaikuttaisi siis siltä, että tekoälyn luomien vastausten ja orgaanisten hakutulosten välillä tulee olemaan jonkinlainen tasapaino, missä suhteessa Google niitä tulee tulevaisuudessa näyttämään. En usko, että tekoäly tulee tappamaan hakukoneoptimointia, mutta se tulee varmasti muuttamaan toimintatapoja miten hakukoneoptimointia tehdään ja jopa lisäämään hakukoneoptimoinnin tarvetta. Muutos avaa uusia ovia ja tavat tulosten saamiseksi muuttuvat. Miltä hakukoneoptimoinnin tulevaisuus näyttää? Kuten jo edellä kerrottu, muutoksilla voi olla isojakin vaikutuksia, mutta se tulee vaatimaan myös muutoksia hakijoiden käyttäytymiseen Googlessa. Osalla hakijoista tämä tulee luonnostaan, varsinkin niille jotka ovat jo tutustuneet vaikkapa Chat-GPT:hen, osalle tämä saattaa olla aluksi hankalaa. Tekoälytyökalut yleisesti tulevat tehostamaan hakukoneoptimoinnin toimenpiteitä osaltaan varsinkin sisällöntuotannon, datan keruun ja datan analysoinnin osalta. Tämä kuitenkin painosanalla “tehostaa”, eli ihmisen panosta työhön ei tule lopettaa. Me ainakin koemme tekoälytyökalut enemmänkin uutena mahdollisuutena kuin uhkana. Se, miten hakukoneoptimoinnin tuloksia mitataan jatkossa, voi tulla muuttumaan. Odotankin innolla esimerkiksi sitä miten Google Search Console tulee muuttumaan ja tuoko SGE mukanaan uusia mittareita perinteisten klikkien, impressioiden ja yksittäisten hakusanojen sijoitusten seuraksi. Vaikka emme tiedä vielä varmasti miten Googlen muutokset tulevat vaikuttamaan hakukoneoptimointiin niin uskon vahvasti, että samat peruspilarit tulevat olemaan arvokkaita edelleenkin, ellei jopa arvokkaampia kuin ennen: sivuston tulee olla rakenteeltaan järkevä teknisesti toimiva sisältää laadukasta hakusanoilla optimoitua sisältöä. Edellä mainittu voi toteutua parhaiten, kun teet lisäksi markkinointia MRACE®-mallin mukaisesti. Sen avulla voit varmistaa, että markkinointisi ei ole vain reagointia muutoksiin, vaan systemaattista, dataan pohjautuvaa tekemistä eri kanavissa eri tietoisuuden vaiheissa oleville ihmisille. Loppusanat – vain muutos on pysyvää Tekoälyn tuleminen osaksi hakukonetta tulee varmasti muuttamaan hakukoneiden käyttöä ja hakukoneoptimointityötä. Emme vielä tiedä, miten tekoäly lisätään lopullisesti hakukoneeseen, ja minkälaisia sen vaikutukset ovat. Varmaa on vain, että tekoälyn muutokset tulevat myös osaksi hakukoneoptimointia ja tähän myös jokaisen verkkosivuston tulee varautua. Uskon, että paras valmistautuminen tekoälyn tuloon on se, että hakukoneoptimointia tehdään, ennen kaikkea Googlen jo antamien ohjeiden mukaisesti ja hyödyntäen osaavien ihmisten kokemusta. Me olemmekin pitkään tehneet optimointi työtä ihmisille, missä otamme hakukoneet huomioon eikä päinvastoin. Uskon, että tämä sama pätee myös tulevaisuudessa. Jos itse olisin yrityksen markkinoinnista vastaava henkilö, ottaisin nyt selvää minkälaisia toimenpiteitä kumppanit tekevät tekoälyä hyödyntäen ja että he ovat muutoksessa aallonharjalla mukana. Meillä tekoäly kokonaisuudessaan on tärkein yksittäinen kehittämisen kohde koko yrityksessä. Jos pitäisi valita yksi asia mihin keskittyisin digitaalisessa markkinoinnissa nyt, se olisi ihmisten hakukonekäyttäytymiseen perustuvaan sisällöntuotantoon. Sisällön tulee vastata tarkkoihin ongelmiin, antaa ratkaisuja ja olla yleisesti laadukasta. Tämä tarkoittaa tekstisisällön ohella myös visuaalista sisältöä. Sisältöjen tulee muodostaa järkeviä kokonaisuuksia, jolloin kokonaisuus vastaa mahdollisimman moniin erilaisiin ongelmiin. Geneerisen tason sisällöt voi mielestäni unohtaa. Tämä tarkoittaa, että sisältöä tulee tuottaa melko isolla volyymillä, mutta tässä tekoälytyökalut tulevatkin arvoon arvaamattomaan. Opi lisää tekoälystä ja markkinoinnista: Tekoäly markkinoinnissa: Hyödynnä täysi potentiaali datan ja luovuuden yhteispelillä."}]}
{"messages": [{"role": "system", "content": ""},{"role": "user","content": "Kirjoita artikkeli, jonka pääotsikko on Mistä tunnistat uskottavat verkkosivut?"},{"role": "assistant","content": "Verkkosivuston uskottavuus. Ensimmäisenä itselleni termistä tulee mieleen klassikkosanonta ”älä usko kaikkea mitä internetissä sanotaan”. Mielestäni tämä on hyvä lähtökohta internetin käyttämiseen, mutta mikä sitten on uskottavaa ja mikä ei? Tämä on asia minkä kanssa asiakkaannekin varmasti kipuilevat, kun he etsivät tietoa, palveluita tai tuotteita mitä he tarvitsevat. Mitä uskottavuus on? Miksi uskottavuus on tärkeää? Mitkä asiat tekevät verkkosivustostanne uskottavan? Design Lähteet Blogi Näkyvyys Googlessa Erityisosaaminen Arvostelut ja kokemustarinat Olemassa olevat asiakkaat ja hinnat Yhteydenottotavat Mitä uskottavuus on? Uskottavuus rakentuu luotettavuudesta ja asiantuntijuudesta. Luotettavuus rakentuu sellaisista asioita kuten tasapuolisuudesta, totuudesta ja rehellisyydestä, kun taas asiantuntijuus rakentuu kokemuksesta, älykkyydestä ja taitavuudesta. Nämä kaksi asiaa yhdistämällä saavutetaan uskottava olemassaolo internetissä. Puutteet jommassakummassa aiheuttaa alentuneen uskottavuuden. Yleisesti uskottavuus jaetaan neljään tyyppiin: Verkkosivuston uskottavuus Kaikessa yksinkertaisuudessaan verkkosivuston uskottavuus tarkoittaa sitä, että sivusto on suunniteltu luotettavaksi ja tietoa antavaksi kokonaisuudeksi. Tämä sama uskottavuus tulisi näkyä myös yrityksenne koko digitaalisessa brändissä. Miksi uskottavuus on tärkeää? Yrityksellänne on paljon rahaa ja resursseja pelissä. Internet ei ole menossa mihinkään, todennäköisesti sen käyttö kasvaa kasvamistaan. Verkkosivunne on potentiaalisen asiakkaanne ensimmäinen kosketuspiste yritykseenne. Internetissä on saatavilla massiiviset määrät uskottavaa tietoa, mutta tällä löytyy vastapaino eli, internetissä on saatavilla massiiviset määrät ei niin uskottavaa tietoa. Internetissä olemassa oleminen on elinehto yrityksenne toiminnalle. Yrityksenne saavuttaa strategisen kilpailuedun kilpailijoihinne nähden, ottamalla uskottavuuden huomioon verkkosivuillanne. Tällä tavoin uskottavuus tulee vaikuttamaan myös teidän liikevaihtoonne. Uskottava verkkosivusto: tekee positiivisen mielikuvan yrityksestä saa kävijät käyttämään sivustoa mielellään saa sisällöt puhuttelemaan kävijää saa kävijän tekemään jonkin toiminnon esim. liittymään sähköpostilistalle kääntää kävijän ostavaksi asiakkaaksi tai liidiksi. Mitkä asiat tekevät verkkosivustostanne uskottavan? 1. Design Kävijät arvioivat verkkosivuja sen ulkoasun mukaan ja visuaalisesti viehättävät sivut luovat luotettavuuden ja asiantuntijuuden tunteen. Tässä muutama esimerkki mitä kannattaa varmistaa sivustolla olevan kunnossa: yleinen visuaalinen ulkoasu sopii brändiin ja sivuston tarkoitukseen, layout, fontit ja kuvat. Älä esimerkiksi käytä kuvapankkikuvia, vaan panosta oikeisiin yrityksenne toimintaa hahmottaviin kuviin. Tuo ihmiset työn takana esiin niin kuvituskuvissa, kuin henkilökunnan esittelyissäkin. Tutustu: Visuaalinen suunnittelu Tutustu: Millainen on luotettava brändi? 2. Lähteet Tarjoa kävijälle mahdollisuus tarkastaa sivustollasi oleva informaatio ulkoisesta lähteestä, kuten tieteellisistä julkaisuista ja lainauksista. Vaikka ihmiset eivät avaisi näitä linkkejä, niin niiden olemassaolo luo uskottavuutta. Kaikki väittämät verkkosivuilla pitäisi pystyä todistamaan kolmannen osapuolen toimesta. Jos yrityksestäsi kirjoitetaan uskottavalla verkkosivustolla, muista linkittää myös omalta sivustoltasi tänne. 3. Blogi Blogi voi olla nimettynä sivustolla esimerkiksi juuri blogina, artikkeleina tai vaikkapa uutisina. Tärkeintä, että tähän osioon saadaan tuotettua ”hyvää” sisältöä. Aktiivinen blogin ylläpitäminen näyttää kävijälle, että sivustoa päivitetään jatkuvasti. Aktiivinen ilmaisen sisällön jakaminen sivustollasi kertoo myös siitä, että olet asiantuntija. Vinkki vitonen; jos blogia ei pystytä aktiivisesti päivittämään tulee harkita kirjoitusten julkaisupäivämäärien piilottamista kävijöiltä. Toinen hyvä vaihtoehto on sisällöntuotannon ulkoistaminen ammattilaiselle. Tutustu: Sisältömarkkinointi-palveluumme Tutustu: Näin saat asiakkaan ostamaan 4. Näkyvyys Googlessa Miten sijoitut yrityksesi liiketoimintaan liittyvillä avainsanoilla Googlessa? Tämä on idioottivarma tapa saada relevantteja kävijöitä sivustollesi sekä parantaa yrityksesi uskottavuutta. Kuvittele tilanne, että mitä tahansa liiketoimintasi ympäriltä Googlesta haetaan, nousee sinun sivustosi siellä aina näkyviin. Miltä brändisi näyttää Googlessa? Mitä hakijat näkevät, kun he Googlaavat yrityksesi nimen? Jos hakutulosten ensimmäisellä sivulla on negatiivisia arvosteluita ja kokemuksia yrityksestäsi, mitä luulet haluavatko he ostaa sinulta mitään? Tutustu: Hakukoneoptimointi 5. Erityisosaaminen Onko työntekijöilläsi erityisosaamista? Tuo tämä esiin työntekijäesittelyjen yhteydessä. Lisäksi jos toimitte yhteistyössä jonkin arvostetun organisaation kanssa, kuten valtiollisen toimijan, yliopiston ja tutkimuslaitoksen, tämä tulisi mainita sivustollanne. 6. Arvostelut ja kokemustarinat Tuo kävijöille näkyviin arvostelut ja kokemukset tuotteistasi/palveluistasi. Muista, että niiden tulee olla oikeiden ihmisten tekemiä. Käytä ihmisten oikeita kuvia ja nimiä, kävijät luottavat tällaiseen sisältöön. Suosi videosisältöä ja tue sitä tekstisisällöllä. Nosta myös sivustollesi esiin, jos jokin ulkopuolinen taho arvostelee myynnissä olevia tuotteitasi. Koeta saada tarina sivustollesi, jossa on keskiössä kuuluisa henkilö, joka sopii brändi-imagoosi. 7. Olemassa olevat asiakkaat ja hinnat Tarjoa kävijälle jonkinlainen lista olemassa olevista asiakkaistasi ja tuo mahdollisuuksien mukaan hinnat esille sivustollasi. Tämä ei ole kovinkaan yleistä B2B-maailmassa, mutta hinta on kuitenkin se ensimmäinen asia minkä asiakkaasi haluaa sinusta tietää. 8. Yhteydenottotavat Itsestään selvää, mutta tarjoa kävijällesi yhteydenottoon tarkoitettu sivu, mistä löytyy yhteystiedot yleiseen yhteydenottoon ja yrityksesi työntekijöihin. Erilaiset yhteydenottotavat voivat olla käänteentekevä asia, kaikki eivät haluat soittaa, lähettää sähköpostia tai täyttää lomaketta. Loppusanat Uskottavuus on siis oikeastaan kaikki kaikessa, jos haluat verkkosivustosi konvertoivan kävijät liideiksi ja ostaviksi asiakkaiksi. Brändisi maine, tarjolla oleva sisältö, ulkoasu, saavutettavuus sekä teknisten ongelmien välttäminen ovat tärkeimmät asiat mihin tulisi kiinnittää huomiota. Kävijät tekevät päätöksen pysymisestä tai poistumisesta yleensä sekunneissa. Tulevat sukupolvet tulevat entistä enemmän tekemään päätöksiä verkossa tapahtuvan kanssakäymisen kautta. Älä siis jää kilpailijoidesi jalkoihin nyt tai tulevaisuudessa. PS. Voimme auttaa yritystänne verkkosivuston uskottavuuteen liittyvissä asioissa. SEO-CRO auditointi on hyvä ensiaskel, jolla saat kattavan katsauksen verkkosivustosi nykytilasta ja konkreettisen toimenpidelistan siitä mitä sivustollasi voisi parantaa hakukoneoptimoinnin ja konversio-optimoinnin näkökulmasta. Tutustu SEO-CRO auditointiin SEO-asiantuntijamme Jonin kertomana lisää alla olevasta videosta."}]}
{"messages": [{"role": "system", "content": ""},{"role": "user","content": "Kirjoita artikkeli, jonka pääotsikko on Mikä on mikrokonversio ja onko siitä hyötyä digimarkkinoinnissa?"},{"role": "assistant","content": "Digimarkkinoinnin maailmassa saatetaan katsoa liikaa tai jopa pelkästään niin sanottuja kovia konversioita, kuten verkkokauppaostoja. Mikrokonversiot mittaavat verkkosivuilla kävijöiden tekemiä pienempiä toimenpiteitä, ja ne saattavat jäädä aivan liian vähälle huomiolle. Oikein hyödynnettynä mikrokonversioilla voidaan kuitenkin saada merkittäviä hyötyjä aikaan, sillä mikrokonversiot paljastavat nopeasti verkkosivujen räikeät kehityskohteet. Mitä tarkoitetaan konversioilla ja miten ne jaotellaan? Konversiolla eli tuloksella tarkoitetaan verkossa tai sen ulkopuolella loppuunsaatettua, yrityksesi menestykselle tärkeää toimintoa. Konversiot jaetaan tyypillisesti kahteen osioon: makrokonversioihin ja mikrokonversioihin. Makrokonversioista puhuttaessa käytetään tyypillisesti pelkkää konversio-nimitystä. Ne ovat niin sanottuja ”kovia konversioita”, kuten yhteydenottolomakkeen lähetykset tai verkkokauppaostot. Mikrokonversiot puolestaan ovat pienempiä käyttäjien tekemiä toimenpiteitä, jotka osoittavat kävijän kiinnostuksesta. Mikrokonversiot voivat pohjautua käyttäytymiseen tai olla toiminnallisia. Esimerkkejä käyttäytymiseen pohjautuvista mikrokonversioista: videon katselu vierailu tietyllä alasivulla, esimerkiksi ajankohtaisella blogisivulla sivustolla vietetty aika, esimerkiksi yli 2 minuuttia Esimerkkejä toiminnallisista mikrokonversioista: ostoskoriin lisäys kyselyyn vastaaminen chatin käyttäminen Mikrokonversion mittaamisen hyödyt Vain pieni osa verkkosivukävijöistäsi – varsinkin ensimmäistä kertaa vierailevista kävijöistä – on valmiita ostamaan heti. On virhe keskittyä pelkästään tähän ostovalmiiseen yleisöön. Huomattavasti suurempi osa kävijöistä on kylmää yleisöä, jota tarvitsee ensin lämmittää ennen kuin he ovat valmiita ostamaan. Massa tarjoaa myös valtavan potentiaalin, ja on tyhmyyttä jättää se hyödyntämättä. Ei siis kannata mitata ainoastaan niin sanottuja kovia konversioita. Niiden takana piilee paljon muuta mielenkiintoista dataa, joka kertoo kävijöiden käyttäytymisestä sivuilla. Asettamalla oikeat mikrokonversiot, mittaamalla niitä sekä osaamalla tulkita dataa saavutetaan aivan uusia ulottuvuuksia esimerkiksi pelkkien verkkokauppaostojen rinnalle. Esimerkiksi verkkokaupan omistaja saattaa digimarkkinoinnin palveluita ostaessaan ajatella maksavansa vain konkreettisista verkkokauppaostoista, mutta on ymmärrettävä mikrokonversioiden vaikutus ostopäätösprosessin varrella. Tietysti mainonnan tuotto on mainonnan prioriteettina, mutta mikrokonversioiden avulla voidaan saada tietoa kuluttajakäyttäytymisestä, jonka pohjalta muitakin kävijöitä saadaan ohjattua kohti ostopäätöstä. Kun verkkokaupan kehityskohteet saadaan selvillä, muistakin kuin mainonnan kanavista saatu liikenne saadaan hyödynnettyä tehokkaammin. Mikrokonversioiden avulla saadaan dataa esimerkiksi siitä, kuinka moni lisää tuotteen ostoskoriin, vierailee ostoskorissa tai siirtyy kassalle. Näitä voidaan verrata ostojen määrään. Jos esimerkiksi kassalle siirtymisiä tapahtuu moninkertainen määrä ostoihin nähden, täytyy alkaa tutkimaan, onko verkkokaupasta ostaminen liian hankalaa, vai miksi ostoprosessi tyssää viime metreillä. Vastaavasti esimerkiksi tuotteen ostoskoriin lisänneistä henkilöistä voidaan tehdä lista, jolle voidaan myöhemmin toteuttaa uudelleenmarkkinointia. Mikrokonversioiden mittaamisesta on hyötyä myös kokonaisvaltaisen digimarkkinoinnin kehittämisen kanssa. Esimerkiksi sisällöntuotantoa, sähköpostimarkkinointia ja markkinoinnin automaatiota kannattaa kehittää sen perusteella, missä kohtaa sivuston mikrokonversioiden pullonkaulat ovat. Loppuuko osto aina ennen ostoskoriin klikkausta, miksi sivustoa ei selata tarpeeksi pitkälle, entä kuinka hyvin ladattava sisältö konvertoi? Yksi konkreettinen esimerkki on viilata sisältöjen laskeutumissivut ja sähköpostimarkkinointi keskustelemaan paremmin havaintojen kanssa, joita on saatu mikrokonversioita mittaamalla. Kuinka otamme mikrokonversiot huomioon markkinoinnissamme? Kuten mainittua, ainoastaan pieni osuus kaikista verkkosivukävijöistäsi ostaa heti ensimmäisellä vierailukerralla. Kylmempää yleisöä lämmittäessä kohti ostopäätöstä on siis oltava kärsivällisiä ja pitkäjänteisiä, koska myyntiprosessien pituudet voivat toimialojen mukaan vaihdella kuukausista jopa vuosiin. Koska myyntiprosessit ovat muutenkin niin pitkiä varsinkin B2B-toimialoilla, on mahdotonta kuvitella, että pelkkä mainonnan käynnistäminen nopeuttaisi tätä prosessia ja liidejä satelisi läjäpäin hetkessä. Digimarkkinoinnissakin on siis oltava selkeä suunnitelma, kuinka kylmästä yleisöstä saadaan potentiaali irti. Tätä varten hyödynnämme markkinoinnin MRACE-viitekehystä, josta olemme jo aiemmin kirjoittaneet myyntisuppilosta kertovassa blogissamme. Tässä MRACE-viitekehyksen vaiheet tiivistetysti: Reach: pyritään tavoittamaan potentiaalisia asiakkaita ja ohjataan heidät verkkosivuille. Markkinoinnin ja sivuston sisältöjen on pystyttävä vastaamaan ostajapersoonien haluihin ja tarpeisiin sekä ongelmiin. Act: kävijät halutaan muuttaa liideiksi esimerkiksi hyödyntämällä ostajapersoonia puhuttelevaa sisältöä. On myös muistettava korostaa draivereita, jotka ohjaavat ostopäätöstä. Convert: tuetaan myyntiprosessia markkinoinnin eri keinoin, joita voivat olla sivuston tekninen kehitys ja puhuttelevat mikrosisällöt. Esimerkiksi yhteyden ottaminen ja ostaminen on pyritty saamaan mahdollisimman vaivattomaksi. Engage: sitoutetaan asiakkaat esimerkiksi saamalla heidät ostamaan uudelleen tai suosittelemalla yritystä. Asiakkaat voidaan sitouttaa myös tarjottavan ratkaisun käyttöä helpottavalla sisällöllä. Kun asiakaspito saadaan korkeaksi, myös liiketoiminta kasvaa. Measurement: kaikkea relevanttia mitä pystytään mitata, myös mitataan kussakin vaiheessa määritellyillä mittareilla. Mittaaminen on äärimmäisen tärkeää markkinoinnin kehittämisen kannalta. On tiedettävä mitä markkinoinnin työkaluja käytetään ja milloin niitä käytetään. Kehitystyö on vain arvailua, jos data ei ole mitattavaa ja eheää. Ohessa esimerkkinä, kuinka toteuttamamme Googlen hakuverkkomainonta otetaan huomioon MRACE-viitekehyksessä. Ensimmäisellä kerralla konvertoitumattomat kävijät on mahdollista palauttaa uudelleenmarkkinoinnilla myyntisuppilossa suoraan Convert-vaiheeseen. Tällaiset henkilöt ovat huomattavasti kylmää yleisöä potentiaalisempaa saada konvertoitumaan. Mittaamme digimarkkinoinnissamme kaikkea relevanttia, mitä vain on mahdollista mitata. Data ja mitattavuus tarjoaa työkaluja entistä tehokkaampaan mainontaan. On myös uskallettava testata erilaisia kulmia mikrokonversioiden kanssa, ja analysoida datan pohjalta tuloksia. Aina muutosten ei tarvitse olla suuria, jotta saavutetaan merkittävää potentiaalia tai kasvua. Vastaavasti sosiaalisen median mainonnassa mikrokonversiot otetaan huomioon esimerkiksi ostajapersoonien määrittelyssä. Mittaamme myös sosiaalisen median mainonnassa kuluttajien käyttäytymistä ensikosketuksesta uudelleenostoon asti. Yhteenveto Jos haluat saada digimarkkinoinnista kaiken potentiaalin irti, älä unohda mikrokonversioita. On tärkeää osata hyödynnä niitä oikein sekä mitata ja analysoida dataa. Mikrokonversioiden avulla ja niitä oikein tulkiten saadaan tietoa kävijöiden käyttäytymisestä verkkosivuilla, jonka myötä heitä on mahdollista ohjata kohti ostopäätöstä. Kovia konversioita ei tietenkään pidä unohtaa, mutta yhdessä mikrokonversioiden kanssa digimarkkinoinnilla voidaan saavuttaa huomattavasti suurempi potentiaali. Kun tällaisia mahdollisuuksia tarjotaan, olisi vain laiskuutta jättää ne hyödyntämättä. Mikrokonversiot ovat siis oleellisessa roolissa muun muassa tehdessämme Google Ads -hakuverkkomainontaa. Lue sivuiltamme lisää Google Ads -palveluistamme, tai lataa alta Google Ads -ostajan oppaamme ja selvitä, mitä asioita sinun tulee ottaa huomioon ostaessasi hakuverkkomainonnan palveluita."}]}
{"messages": [{"role": "system", "content": ""},{"role": "user""content": "Kirjoita artikkeli, jonka pääotsikko on Kuinka lisätä myyntiä ja kysyntää markkinoinnin avulla?"},{"role": "assistant","content": "Jos haluat parantaa nopeasti markkinointinne tuomia tuloksia, kasvattaa tämän hetken kysyntää ja lisätä myyntiä, niin tämä blogi on sinulle. Kerron tässä blogissa, kuinka virität nykyisen myyntisuppilonne täyteen potentiaaliin taktisella tasolla. Jos kuitenkin myytte tuotteita tai palveluita, joiden ostoprosessi on pitkä tai joiden ostamista harkitaan hyvin tarkkaan, niin suosittelen lukemaan ensin blogitekstimme markkinointistrategian luomisesta. Markkinointistrategian avulla pystyt kasvattamaan merkittävästi yrityksenne pitkän ajan kysyntää, erottumaan kilpailijoista ja voittamaan enemmän sellaisia asiakkaita, joita kaikista eniten haluatte. Palataan sitten takaisin taktiselle tasolle. Jotta voit kasvattaa yrityksesi myyntiä, tarvitset kysyntää, ja jotta saat kysyntää, tarvitset markkinointia. Tämän yhtälön jo varmasti tiesitkin. Tässä blogitekstissä paneudun erityisesti siihen, miten kysyntää kasvattamalla myös myynti voi lähteä nousukiitoon. Markkinoinnin avulla tietenkin. Oli yrityksesi sitten B2B -markkinoilla toimiva, liidejä tavoitteleva suuryritys tai vaikka B2C -puolella toimiva pienempi verkkokauppa, tästä blogikirjoituksesta on hyötyä sinulle. Sukelletaan siis pidemmittä puheitta suoraan asiaan – eli suppiloon. Myyntisuppilon merkitys myynnin ja kysynnän kasvattamisen näkökulmasta Jotta yrityksesi markkinointi toimisi haluamallasi tavalla, on myyntisuppilo rakennettava siten, että sen jokainen vaihe keskustelee keskenään ja tukee toisiaan. Myyntisuppilon toimintaa voidaankin ajatella samoin kuin tavallistakin suppiloa. Kun suppilo on tiivis ja siinä ei ole reikiä, kaikki suppilon läpi kaadettava neste valuu suoraan kulhoon. Jos taas suppilossa on reikiä, on lähes mahdotonta saada kaikkea nestettä osumaan kulhoon. Reikäisestä suppilosta osa nesteestä valuu auttamatta ohi, ja joku muu voi olla valmiina nappaamaan kaatamasi nesteen omaan kulhoonsa. Edellä mainitussa vertauskuvassa neste on yrityksesi liidit ja asiakkaat, ja kulho on yrityksesi tärkein konversiopiste. Tiivis suppilo viittaa hyvin suunniteltuun markkinointiin, kun taas reikäinen suppilo merkitsee heikosti suunniteltua ja toteutettua markkinointistrategiaa. Reikäisestä suppilosta osa asiakkaistasi mitä luultavimmin valuu ohi tärkeimmästä konversiopisteestä, mahdollisesti jopa suppilon lähettyvillä vaanivan kilpailijan luokse. Toimivan myyntisuppilon rakentaminen vaatii myös sitä, että tunnet markkinanne. Vain siten pystyt tuottamaan markkinoinnilla kilpailijoista erottuvaa ja asiakkaita houkuttelevaa arvoa. Se on avain pitkän ajan kysynnän turvaamiseen ja aiempaa tuottoisamman myyntisuppilon rakentamiseen. Tätä prosessia varten olemme luoneet MVG-mallin, joka auttaa sinua luomaan johtoryhmätasoisen markkinointistrategian kohderyhmätuntemuksesta tavoitteiden mittaamiseen saakka. Lue lisää siitä, miten yhdessä strategisella MVG-mallillamme ja taktisella MRACE®-mallillamme luodaan mitattavaa ja tuloksellista markkinointia. Lyhyesti Tiivis suppilo = varmempi reitti haluttua päämäärää kohti. Reikäinen suppilo = pahimmassa tapauksessa helppo syöttö kilpailijalle. “Mistä tiivis myyntisuppilo sitten rakentuu?”, saatatkin nyt pohtia. Käydään se läpi seuraavaksi. Aloitetaan tärkeimmästä, eli MRACE® -mallista. MRACE® -malli: avain myynnin ja kysynnän kasvattamiseen MRACE® -malli on tuttuun RACE -malliin pohjautuva markkinoinnin kokonaisuuden hallitsemiseen kehitetty, mittaamiseen perustuva viitekehys, jonka avulla yrityksesi markkinointi ja sen kehittäminen on dataohjautuvaa. Myynnin ja kysynnän kasvattamiseksi MRACE® -malli onkin vallan mainio työkalu, sillä sen avulla muodostat yrityksellesi reiättömän ja tiiviin myyntisuppilon, jota pitkin liidit ja asiakkaat kilahtavat juuri sinne minne kuuluukin: sinun yrityksesi tuotteen ja palvelun pariin. Numerot eivät valehtele – dataohjautuvaa ja mitattavaa markkinointia (Measure) Ennen kuin syvennytään myyntisuppilon eri vaiheisiin, käydään läpi jokaisen vaiheen perusta, MRACE® -mallin ensimmäinen kirjain M, eli Measure, eli mittaaminen. Yrityksesi voi toki tehdä esimerkiksi visuaalisesti korkealaatuista markkinointia, joka on lisäksi myös kohdennettu oikein. Tuloksiakin voi tulla mukavasti. Mutta jos tilanne on se, ettei mitään mitata, ei yrityksesi markkinointi välttämättä ole kovin kauaskantoista. Mittaamiseen perustuvan, dataohjautuvan markkinoinnin avulla yrityksesi kysyntää ja sitä myöten myyntiä on helpompaa kasvattaa kuin silloin, jos markkinointi perustuu ainoastaan menetelmiin ja kanaviin, joiden kautta saatuja tuloksia ei mitata. Miksi mittaaminen sitten on niin tärkeää? Jatketaan tässäkin tilanteessa samankaltaisella suppilo-vertauskuvalla, jota käsittelimme jo aiemmin. Lisätään tähän esimerkkiin nesteeksi mehutiiviste. Olet suppilon avulla kaatanut onnistuneesti mehutiivistettä pulloon. Nyt sinun olisi aika valmistaa itsellesi pullollinen mehua, johon tarvitset tiivisteen lisäksi myös vettä. Et tiedä kuinka makeaa tiiviste on, joten joudut aluksi kokeilemaan, minkälaisella tiiviste+vesi -suhteella pääset toivomaasi lopputulokseen. Oikeanlainen suhde vaatii aluksi testailua, mutta kun löydät oikean suhteen, on sinun järkevintä ottaa mitat talteen, jotta pystyt valmistamaan yhtä hyvän makuisen annoksen mehua jatkossakin. Jos joskus haluaisitkin valmistaa makeampaa mehua, on sinun nyt helppoa lisätä tiivisteen määrää, kun sinulla on olemassa tarkat mitat ja suhteet, joita muokkaamalla pystyt säätelemään lopullisen mehuannoksen makeutta. Jos et ottaisi ylös testailun tuloksena saatuja, hyväksi havaittuja suhteita, olisi sinun melko haasteellista saada aina sopivan makea, herkullinen annos mehua. Toki voisit hyvällä tuurilla onnistua satunnaisesti myös ilman mittoja, mutta eikö olisi mukavampaa, kun tietäisit aina, miten saavutat halutun lopputuloksen? Hyvällä tuurilla tuloksia voi siis saavuttaa myös ilman mittaamista, mutta yrityksesi liiketoiminnan näkökulmasta tuuria parempi tapa päästä haluttuihin tuloksiin on yleisemmin data. Kun yrityksesi markkinointistrategia ja sen toteuttaminen käytännössä perustuu dataan, on tuloksiin pääseminen todennäköisempää kuin silloin, jos luottaisitte vain hyvään tuuriin. Mitattavuuden näkökulmasta on myös ensiarvoisen tärkeää, että yritykselläsi on selkeät ja realistiset tavoitteet, jotka markkinoinnilla halutaan saavuttaa. Realistisilla en tarkoita erityisen helppoja tavoitteita, vaan sitä, että tavoitteiden pitäisi olla saavutettavissa käytössä olevien resurssien ja budjetin valossa. Jos yrityksesi tavoitteena on esimerkiksi liikevaihdon tuplaaminen, on usein myös budjettia ja resursseja lisättävä. Jos sen sijaan joudut leikkaamaan budjetista ja resursseista, ei liikevaihdon tuplaaminen välttämättä ole kovin realistinen tavoite. Lue myös: Kuinka raportoit digimarkkinoinnin tuloksia johdolle? Kun haluat tavoittaa uutta yleisöä (Reach) Kovien konversioiden tavoittelun keskellä kylmän yleisön merkitys saattaa välillä unohtua. Jotta myyntisuppilossa olisi jatkuvasti asiakkaita ja liidejä matkalla kohti konversioita, on kylmän yleisön tavoittelu kuitenkin ehdottoman tärkeää. Nestekään ei loputtomiin voi valua kulhoon, jos sitä ei kaada suppiloon lisää. Jotta voisit tavoittaa kylmää yleisöä, eli täyttää myyntisuppilosi yläosaa, on sinun osattava sekä uskallettava valita oikeat kanavat asiakkaidesi tavoittamiseksi. Sosiaalisen median markkinointi on tehokas keino tavoittaa haluamaasi kylmää yleisöä, sillä kohdennusmahdollisuudet ovat hyvin laajat. Sosiaalisen median kanavissa mainontaa on mahdollista kohdentaa aina mielenkiinnonkohteista ja perhestatuksista työnimikkeeseen ja asuinpaikkaan asti. Sosiaalisen median markkinoinnin lisäksi myös Google -mainonta on tehokasta ja kannattavaa. Oikean kanavan valintaan perehdyn seuraavassa kappaleessa vielä perusteellisemmin. Reach -vaihe tiivistettynä: Vaiheen tarkoituksena on haalia suppilosi yläpäähän kylmää yleisöä, esimerkiksi sosiaalisen median ja Googlen eri kanavien avulla. Kohderyhmällesi ideaalissa kanavassa, oikein kohdennettu, pysäyttävä mainos on tässä vaiheessa avain onnistumiseen. Älä unohda kylmän yleisön merkitystä! Kylmä yleisö on kuin grafiitti, joka suppilossa matkalla alas muuttuu lopulta kuumuuden ja paineen alla timantiksi. Lue lisää: Reach; Kuinka tavoitat kohderyhmäsi kustannustehokkaasti Miten sitten valita oikea kanava omalle kohderyhmällesi? Valitessasi yrityksellesi markkinointikanavaa on hyvä olla järkevä, mutta myös rohkea. Jos yrityksesi toimii esimerkiksi B2B -sektorilla ja ykkösprioriteettina on liidien hankinta, ovat Metan kanavat Facebook ja Instagram sekä LinkedIn mitä luultavammin kaikista toimivimpia vaihtoehtoja. Sen sijaan Pinterest tai TikTok saattavat olla villejä kortteja, joiden varaan ei kannata laskea kaikkea, mutta joiden suhteen kannattaa myös olla avoin. Somekanavaa valitessasi sinun kannattaakin pohtia, mikä olisi voittava mainoskanava juuri sinun yrityksellesi. Metan kanavat Facebook ja Instagram palvelevat sosiaalisen median kanavista yrityksiä kaikista laajimmalla skaalalla, sillä sitä kautta yrityksesi tavoittaa helposti sekä kuluttajia, että yritysten päättäjiä. Riippumatta yrityksesi toimialasta, on Metan kanavissa markkinointi usein varma valinta, josta on hyvä lähteä yrityksesi tarpeiden mukaan laajentumaan muihinkin kanaviin. LinkedIn taas on oiva ratkaisu silloin, kun haluat tavoittaa tietyn alan ihmisiä sekä erityisesti yrityspäättäjiä, sillä LinkedInissä mainonnan kohdentaminen on mahdollista erityisesti ammatillisten taitojen, titteleiden ja kokemusten pohjalta. TikTok -mainonnan avulla voit saada yrityksesi brändille ainutlaatuista näkyvyyttä erityisesti nuorempien kuluttajien keskuudessa. Tämä kovassa nosteessa ollut somekanava on Metan kanavia nopeatempoisempi ja sen ominaispiirteisiin kuuluvat muun muassa viihdyttämiseen pyrkivät laadukkaat ja lyhyehköt videosisällöt. TikTokissa yrityksesi on mahdollista saada kaupallista hyötyä osallistumalla trendeihin ja pysymällä niin sanotusti aallonharjalla. TikTokissa erilaiset trendit saattavat elää hyvinkin nopeasti; kuukausi on jo melko pitkä aika yhdelle trendille, joten TikTok -markkinointi vaatii usein nopeita hoksottimia, kykyä reagoida muutoksiin sekä halua vuorovaikuttaa asiakkaiden kanssa. Lue myös: Sinun mainoksesi TikTokissa? Näin se onnistuu! TikTokin kaltainen visuaalinen mainoskanava on myös Pinterest, josta yrityksesi voi tavoittaa kylmää, mutta jopa ostovalmista yleisöä. Pinterest -mainonta on ominaisuuksiltaan jopa aavistuksen googlemaista, koska kyseessä on visuaalinen hakukone, jossa mainoksia voidaan näyttää myös käytettyjen avain- ja hakusanojen perusteella. Nyt, kun sosiaalisen median kanavavaihtoehdot on käyty läpi, on aika pohtia Google -mainonnan potentiaalia kohdeyleisösi tavoittamiseksi. Kun potentiaalinen asiakkaasi saattaa jo etsiä tarvitsemaansa tuotetta tai palvelua tietämättä kuitenkaan vielä yrityksestäsi, on Googlen Display– ja Discovery -mainonta usein tehokas vaihtoehto. Jos sen sijaan haluat esimerkiksi kasvattaa brändisi tunnettuutta, on YouTube -mainonta erittäin otollinen vaihtoehto. Kanavan valitsemisen lisäksi yrityksesi olisi tärkeää näkyä myös orgaanisissa Google-hauissa. Tämä onnistuu hakukoneoptimoinnilla. Hakukoneoptimointi tarkoittaa siis sitä, että yrityksesi nousee korkealle juuri teille tärkeissä hakutuloksissa, josta seuraa ilmaista kävijävirtaa, joka johtaa sammumattomaan markkinointiin. Kävijävirrasta liideiksi ja oston esteiden poistaminen (Act) Palataan takaisin funneliin. Act-vaiheessa ihminen yleensä tuntee jo tuotteesi tai palvelusi, ja saattaa olla jo ongelma-, lopputulos- tai jopa tuotetietoinen. Act -vaiheessa tavoitteena onkin muuttaa sivustoillesi virtaavat kävijät liideiksi tai vaihtoehtoisesti ostaviksi asiakkaiksi. Yksi keskeisin tavoite tässä viileän yleisön lämmittelyssä on se, että asiakas saadaan tekemään sivustollasi tunnistettavia toimintoja, eli mikrokonversioita. Mikrokonversioita ovat esimerkiksi blogien ja referenssien lukeminen sekä palvelusivuilla vierailu. Vaikka kovat konversiot ovat usein tärkein tavoite, on hyvä huomioida se, että act-vaihe voidaan nähdä myyntisuppilon ratkaisevimpana vaiheena. Vaihe ratkaisee sen, kääntyykö sivustollasi vieraillut ihminen liidiksi ja sen myötä ostavaksi asiakkaaksi. Tärkeänä tavoitteena on saada ihminen viettämään aikaa sivustollasi. Nyt saatatkin pohtia, miten saat ihmisen viipymään verkkosivuillasi? Kun myyntisuppilosi on rakennettu oikein, pitäisi sen olla melko helppoa. Jotta tavoittamasi kylmä yleisö valuisi suppilon läpi kohti konversiota, ovat esimerkiksi sisällöt erittäin merkittävässä roolissa. Kohderyhmällesi oikein toteutettu sisältömarkkinointi on yksi kaikista tärkeimpiä asioita, joita voit act-vaiheen onnistumiseksi tehdä. Lue myös: Lisää liikevaihtoa kirjoittamalla? Kasvuhaluiselle yritykselle strateginen resursointi sisältömarkkinointiin on korvaamatonta. Tutkimusten mukaan sisältömarkkinointia tekevien yritysten liidimäärä on parhaimmillaan jopa 600 % korkeampi kuin vastaavien yritysten, jotka eivät hyödynnä sisältömarkkinointia. Tutkimusten mukaan sisältömarkkinointia tekevien yritysten liidimäärä on parhaimmillaan jopa 600 % korkeampi kuin vastaavien yritysten, jotka eivät hyödynnä sisältömarkkinointia. Tehokkaita sisältöjä verkkosivuillesi ovat esimerkiksi jo mainitut referenssitarinat tyytyväisistä asiakkaistasi tai blogisisällöt, joissa tuotetta tai palveluasi avataan asiakkaalle. Tässä vaiheessa sinun on markkinoinnin näkökulmasta tärkeää tuoda myös esiin erityisesti yrityksesi erottautumistekijöitä, eli miksi juuri teidän tuotteenne tai palvelunne on parempaa kuin kilpailijalla. Act-vaihe on siihen sopivien palveluiden suhteen erityisen herkullinen, sillä lähes jokainen kanava ja palvelu on sopiva vaihtoehto Act-vaiheen mainontaan. Erityisesti kohderyhmääsi sitouttavien sisältöjen merkitystä ei voi korostaa liikaa. Yksi Act-vaiheen kulmakivi on myös Google Ads -mainonta ja sen moninaiset muodot. Google -mainonta on kustannustehokasta, ja sen avulla potentiaalisen asiakkaan muuttuminen ostavaksi asiakkaaksi tai liidiksi voi tapahtua hyvinkin nopeasti. Google -mainonnan ja sisältöjen lisäksi Act-vaiheessa keskeistä on myös sosiaalisen median markkinointi. Sosiaalisen median markkinoinnissa on hyödyllistä nostaa mainontaan esimerkiksi sisältöjä, joita jo aavistuksen lämpimälle yleisölle on tärkeä kohdentaa. Sosiaalisen median kanavavalinta riippuu myös Act-vaiheessa eniten siitä, kenet haluat tavoittaa. Act -vaihe tiivistettynä: Sisällöt, sisällöt, sisällöt! Tavoitteena saada sivustollesi tulevat ihmiset tekemään jokin mikrokonversio, kuten blogin lukeminen tai oppaan lataaminen. Lähes kaikki kanavat ja palvelut sopivat tähän, joten kun verkkosivut ovat kunnossa ja täynnä laadukasta sisältöä, voit vain valitan yrityksellesi sopivimman kanavan ja painaa kaasua. Kohti ostavia asiakkaita ja kovia konversioita (Convert) Convert, eli vaihe jossa liidit kääntyvät konversioiksi ja sivukävijät ostaviksi asiakkaiksi. Convert -vaiheen näkökulmasta onnistunut uudelleenmarkkinointi oikeassa kanavassa on äärimmäisen tärkeää. Convert -vaiheen uudelleenmarkkinoinnilla kohdennat yrityksesi mainonnan niille ihmisille, jotka ovat jo tehneet sivustollasi mikrokonversioita. Lisäksi uudelleenmarkkinointi auttaa yritystäsi pysymään potentiaalisten asiakkaiden ja liidien mielissä. Erityisesti tässä vaiheessa yrityksesi tulisi muistaa monikanavaisuuden merkitys. Ostavan asiakkaan tai yrityksen ostopolut ovat hyvin harvoin, jos koskaan identtisiä. Kalliimmassa hankinnassa tai yrityskaupassa harkinta-aika voi olla hyvinkin pitkä, jolloin yrityksesi on tärkeää yrittää pysyä lämpimän yleisön mielessä, jotta he lopulta päätyisivät hankkimaan juuri sinun yrityksesi tuotteen tai palvelun. Yksi tehokkaimpia Convert -vaiheen keinoja ovat referenssitarinat, joilla voit vaikuttaa potentiaaliset asiakkaat osaamisestanne tai esimerkiksi tuotteenne laadusta ja monipuolisuudesta. Myös markkinoinnin automaatio ja sähköpostimarkkinointi, eli oikeiden sisältöjen jakelu oikeille ihmisille oikeaan aikaan, on keskeisessä roolissa, kun haluat saada ihmisen konvertoitumaan. Referenssitarinoita tai muita yrityksesi tuotteesta tai palvelusta kertovia sisältöjä on tehokkainta näyttää lämpimille yleisöille some- ja Google -mainosten muodossa. Convert -vaihe tiivistettynä: Tavoitteena on kääntää liidit ostaviksi asiakkaiksi. Yksinkertaisesti. Tähänkin vaiheeseen sopivia kanavia on useita, mutta erityisesti korostuvat markkinoinnin automaatio ja sähköpostimarkkinointi. Muista, että vaikka kovat konversiot ovatkin tärkeitä, on Convert -vaihe vain yksi osa tehokasta, liidejä ja kauppaa tuottavaa myyntisuppiloa. Kaikkia paukkuja ei siis tule laittaa vain tähän vaiheeseen. Kanavat on valittu ja mainonta pyörii, mutta missä ovat liidit ja asiakkaat? Kanavat valittu, kohderyhmä muodostettu, kuvat ja copytekstit päivitetty, mutta konversiot eivät lähde nousuun. Miksi? Digitaalisessa myynnissä ja markkinoinnissa painotan sanaa “digitaalinen”. Koska mainoksesta ohjataan lähes poikkeuksetta yrityksesi verkkosivuille, on niiden oltava myös kunnossa. Verkkosivujen laatua voidaan myös verrata käytäntöön. Otetaan esimerkiksi vaikka kivijalkaliike, johon ihmisiä kuljetetaan bussilasteittain. Esimerkissä verkkosivustosi on kivijalka ja markkinointi on bussikuljetus. Ihmisiä voidaan tuoda bussilla jatkuvasti kivijalkaliikkeeseen, mutta jos liike ei ole houkutteleva tai valikoima on puutteellinen, eivät kyydissä olleet ihmiset luultavasti jää ostoksille. Tätä voidaan siis verrata tilanteeseen, jossa mainokset ovat toimivia, mutta kun asiakas saapuu verkkosivuille, ei siellä olekaan mitään mistä tarttua kiinni. Tätä voisi verrata esimerkiksi siihen, että bussikyyti on mukava ja vie ihmiset kivijalkaliikkeen luo, mutta perillä kivijalassa valikoima on suppea tai kaikki tuotteet ovat lopussa. Harva ihminen jää kivijalkaan pidemmäksi aikaa ihmettelemään, jos hänen haluamaansa tuotetta tai palvelua ei ole saatavilla. Verkkosivujen tapauksessa kärsivällisyys saattaa olla vieläkin lyhyempi. Verkkosivut ovat yrityksesi digitaalisen myynnin ja markkinoinnin pohja, joten niiden on oltava kunnossa ennen kuin verkkosivustolle aletaan ohjaamaan liikennettä maksetun mainonnan kautta. Lue myös: Estääkö sivustosi ostopolku vierailijaa muuttumasta liidiksi? Sitouta jo ostaneet asiakkaasi (Engage) Myyntifunnelin viimeinen vaihe eli Engage sitouttaa jo ostaneet asiakkaasi yritykseesi. Miksi? Koska jo ostaneille, olemassa oleville asiakkaille on huomattavasti helpompaa myydä kuin uusille, kylmille yleisöille. Parhaassa tapauksessa sitoutuneet asiakkaasi toimivat yrityksesi puolestapuhujina ja suosittelijoina. Engage -vaiheen luonne riippuu hyvin paljon yrityksesi toimialasta. Jos yrityksesi myy esimerkiksi kuluttajille suunnattuja tuotteita, voi Engage -vaiheen mainonnassa kertoa asiakkaille esimerkiksi tuotteen monipuolisista käyttömahdollisuuksista. Jokainen pienikin ominaisuus, jolla tuotteen käyttömukavuus ja käytettävyys lisääntyy, sitouttaa asiakkaita paremmin yritykseesi. Sitouttamisen näkökulmasta yrityksesi brändillä on suuri merkitys. Tunnistettava, asiakasta arvostava brändi ja sen mukainen viestintä sitouttavat asiakkaitasi paremmin ja pienentävät asiakaspoistuman todennäköisyyttä. Asiakaspoistuman vähentäminen on kriittistä yrityksesi kasvun näkökulmasta, koska todellinen kasvu syntyy pienestä asiakaspoistumasta ja suuresta asiakaspidosta. Engage -vaiheen markkinointiin tehokkaimpia kanavia ovat sosiaalinen media, Google, YouTube sekä sähköpostimarkkinointi ja automaatiot. Lisäksi yksi keskeisimpiä tekijöitä on myös hakukoneoptimoidut sisällöt, joita kohti asiakasta ohjataan edellä mainittujen kanavien kautta. Engage -vaihe tiivistettynä: Tavoitteena on sitouttaa jo yrityksesi tuotteita tai palveluita ostaneet asiakkaat, koska jo ostaneelle asiakkaalle on helpompaa myydä myös lisää. Tärkeää, koska sitoutunut asiakas voi toimia jopa yrityksesi puolestapuhujana ja suosittelijana! Arvosta asiakastasi, jotta yrityksesi asiakaspito on mahdollisimman suurta, ja asiakaspoistuma mahdollisimman pientä. Kysyntä kasvuun rohkeasti kokeilemalla Myyntifunnelin selkeä ja tiivis rakenne on avain onneen ja menestykseen, mutta välillä tilanne voi silti olla se, ettei liidejä tai ostoja tule, vaikka funnelin jokainen vaihe on huomioitu. Lähiaikoina yritysten ja kuluttajien ostopäätöksiin ovat vaikuttaneet sekä maailman tapahtumat, että niitä seuranneet inflaatio ja taloudellinen epävarmuus. Markkinointi saattaa monilla yrityksillä olla ensimmäinen asia, josta leikataan. Huomion arvoista on kuitenkin se, että markkinointi kriisin keskellä on keskiössä tulevaisuudessa selviytymisen ja lopulta myös yrityksesi menestymisen näkökulmasta. Kun huolehdit markkinoinnista myös kriisien keskellä, näyttäytyy yrityksesi luotettavana toimijana, jonka puoleen asiakkaat haluavat heti tilaisuuden tullen kääntyä. Kun maailman tilanteet tasoittuvat, eikä liidejä silti tunnu tulevan, mikä neuvoksi? Usein ratkaisu saattaa olla lähempänä ja yksinkertaisempi kuin arvaatkaan. Otetaan esimerkiksi sosiaalisen median markkinointi. Yrityksesi tuottaa jo Metan kanaviin laadukasta sisältöä eri sijoittelut, kohderyhmät ja funnelin vaiheet huomioiden. Uusien asiakkaiden määrä on kuitenkin laskenut jo pidempään, vaikka mainoksia, copytekstejä ja kohdennuksia on päivitetty ja kehitetty jatkuvasti. Koska yritykselläsi on jo valmiit materiaalit, voisi helppo ratkaisu olla kaikessa yksinkertaisuudessaan siirtyminen toiseen kanavaan, kuten TikTokiin. Siirtyminen uuteen kanavaan avaa usein uusia mahdollisuuksia tavoittaa uutta yleisöä. Uuden yleisön lisäksi yrityksesi brändiä ja tunnettuutta vahvistaa se, että olet näkyvillä useammissa kanavissa. Brändin ja tunnettuuden vahvistuminen taas lisää asiakkaiden sitoutumista yritykseesi, ja näin yksi uusi avain onnea ja menestystä kohti on taas löytynyt. Uuteen kanavaan siirtyminen vaatii rohkeutta ja kokeilunhalua, eivätkä nämä asiat usein selviä kuin testaamalla. Saatat huomata, että TikTok oli loistava kanavavalinta Metan rinnalle, mutta saatat myös joutua joutua toteamaan, ettei kaikkia trendejä tarvitse kokeilla vain siksi, että ne ovat juuri nyt trendikkäitä. Siksi onkin tärkeää, että yritykselläsi on strategia, jonka pohjalta päätökset trendeihin osallistumisesta tai niiden ohittamisesta tehdään. Ehkä paras ratkaisu olisikin Pinterest? Tai LinkedIn? Yrityksen kasvua tavoitellessa olisi tärkeää olla avoin uusille ratkaisuille ja ideoille, vaikka niihin hyppääminen voikin tuntua jännittävältä. Yhteenveto uuden yleisön tavoittamiseksi: Kokeile rohkeasti! Jos yrityksesi mainostaa jo Metan kanavissa, ota yrityksesi toimialasta riippuen testiksi rinnalle vaikka TikTok tai LinkedIn. Hyppää sosiaalisen median markkinoinnista myös Googlen puolelle, mitä useammassa kanavassa yrityksesi näkyy, sitä vahvemmin yrityksesi brändi pysyy ihmisten mielissä. Ihmiset sitoutuvat todennäköisemmin tunnistettavaan ja vahvaan brändiin – pyri siis vahvistamaan yrityksesi brändiä ja näyttäytymään luotettavana kumppanina tilanteesta riippumatta. SEO, eli hakukoneoptimointi pyrkii parantamaan verkkosivustolle tulevan ilmaisen liikenteen laatua. Pidä siis huolta siitä, että yrityksesi verkkosivut ovat laadukkaat, jotta ne voivat saada maksetun mainonnan ohella myös luonnollista näkyvyyttä hakukoneissa. Uskalla leikitellä myös visuaalisesti Jos kanavan vaihtaminen ei tunnu sopivalta, oletko harkinnut jos yrityksesi kokeilisikin uudenlaisia visuaalisia toteututuksia? Oli kyse sitten kuva- tai videomuotoisesta sisällöstä, on molempiin olemassa monia eri variaatioita ja hyödyntämismahdollisuuksia. Otetaan esimerkiksi videomarkkinointi. Sen avulla voit muuttaa yrityksesi tarinan myynniksi ja erottua kilpailijoista kiinnostavassa muodossa. Videot sopivat hyvin esimerkiksi yritysesittelyyn, rekrytointiin, opetustarkoitukseen tai tapahtumien taltiointiin. Riippuen kohdeyleisöstäsi, voit hyödyntää pystyvideoita joko Instagramissa, TikTokissa tai Facebookissa. Vaaka- ja ennen kaikkea neliövideot sen sijaan sopivat parhaiten Instagramin ja Facebookin fiideihin, joissa ne pysäyttävät ihmisen, kun videon aloitus on mielenkiintoinen ja sitouttava. Visuaalisten toteutusten suunnittelussa on myös tärkeää huomioida se, kenet haluat videoillasi tavoittaa. Tämä vaikuttaa paitsi kuvattavaan materiaaliin, myös siihen, missä kanavassa video, eli nykypäivän viestinnän megatrendi, jaetaan. Oikean kanavan valitsemisesta puhuinkin jo aiemmin. Tekoäly osana tehokasta markkinointikoneistoa Koska myynti ja markkinointi tapahtuvat tänä päivänä suurilta osin digitaalisissa ympäristöissä, on trendien seuraaminen ja ajankohtaisuus erittäin tärkeää. Yhtenä suurimpana trendinä ja koko digitalisaatiota mullistavana tekijänä on lähiaikoina paljon puhuttanut tekoäly. Tekoäly on moniulotteinen kokonaisuus, johon en tässä blogikirjoituksessa syvenny enempää muuten kuin sanomalla, että olemme sen suhteen suuren murroksen keskellä. Tekoäly tulee olemaan ja on jo nyt merkittävässä roolissa maksetun markkinoinnin näkökulmasta. Tekoäly ja markkinointi tulevat sulautumaan tiukasti yhteen, ja jos yrityksesi ei jo hyödynnä tekoälyä maksetussa mainonnassa, olisi nyt jo korkea aika. Tekoäly näkyy ja tulee näkymään jokaisessa mainoskanavassa. Oli käytössäsi sitten Google Ads, mikä tahansa sosiaalisen median kanava tai sisältömarkkinointi monissa muodoissaan, on tekoälyä mahdollista hyödyntää. Lue lisää tekoälystä: Miten tekoäly muuttaa Googlen Ads -mainontaa? Tekstiä tuottava tekoäly: somemarkkinoijan apuri vai vihollinen? Tekoäly sisältömarkkinoinnissa: näin sisällöntuotanto tulee muuttumaan tulevaisuudessa Yhteenveto Tämä blogikirjoitus on aiheensa puolesta hyvin laaja kokonaisuus, josta olemmekin kirjoittaneet jo Digimarkkinointi -kirjan verran asiaa. Yhteenvetoon voisikin koota toistakymmentä tärkeää pointtia, mutta yritin kuitenkin tiivistää blogin ydinsanoman kolmeen kohtaan: Tunne kohderyhmäsi: jotta voit asettaa tavoitteet oikein, valita parhaat kanavat ja puhutella potentiaalisia asiakkaitasi, on sinun tunnettava kohderyhmäsi. Kokeile rohkeasti uusia kanavia ja sisältömuotoja: joskus avain onneen voi jo olla käsissäsi, mutta sinun on vaan uskallettava kokeilla avainta uuteen oveen. Huolehdi, että perusteet ovat kunnossa: verkkosivut ja sisällöt. Jotta yrityksesi kannattaa laittaa euroja maksettuun mainontaan, on verkkosivujen, ja erityisesti sieltä löytyvien sisältöjen oltava kunnossa."}]}
{"messages": [{"role": "system", "content": ""},{"role": "user","content": "Kirjoita artikkeli, jonka pääotsikko on 7 + 1 yleisintä asiakasyritystemme haastetta (ja ratkaisut niihin)"},{"role": "assistant","content": "Työssämme parasta on asiakkaidemme auttaminen. Yrittäjien, johtajien, päättäjien ja kenen tahansa auttaminen, kuka vain on meihin yhteydessä. Asiat, joissa pääsemme auttamaan muita, ovat välillä niin isoja, että ne voivat pitää henkilöä yöllä hereillä. Ratkaisun löytäminen ja hyvien tulosten tuominen tällaiseen tilanteeseen on mahtavaa. Silloin asiakkaan aidon kiitoksen tietää ansainneensa. Olemme kuulleet siis hyvin paljon yritysten kiperimpiä haasteita ja tarjonneet niihin ratkaisuja. Siksi listasin 7 + 1 yleisintä teemaa tai kysymystä, joihin meidän tehtävämme on tarjota ratkaisu. Kaikki ovat yleistettyjä esimerkkejä, jotka kumpuavat tosielämästä ja arjestamme. Kokosin jokaisen teeman alle lyhyen ja napakan vastauksen sekä linkin tai linkkejä blogiteksteihimme, joissa asiaa käsitellään laajemmin. 1) Yrityksen palvelut, tuotteet tai ylipäätään itse yritys ei löydy netistä – siis Googlesta! Tänä päivänä oikeastaan kaikki, siis ihan kaikki, lähtee liikkeelle Googlesta. Aina. Näemme me sitten missä tahansa kanavassa mitä tahansa mainontaa, niin mitä suuremmalla todennäköisyydellä googletamme sen, mitä näimme tai mitä haluamme nähdä. Ja niin sitten päästäänkin tähän hakuun. Mitä teet ensimmäisenä, kun haluat oppia uutta tai kun päähäsi putkahtaa kysymys tai ongelma. Sinä, minä ja jokainen meistä laittaa Googlen siinä vaiheessa huutamaan. Joulukuussa 2016 Googlen maajohtaja Antti Järvinen kertoi Suomessa tehtävän päivittäin yli 30 miljoonaa hakua. Joulukuussa 2017 Googlen analyytikko Jaakko Pihlaja kertoi, että Suomessa tehdään vuosittain yli kymmenen miljardia hakua Googlen hakukoneella. Ai siis minkä verran? Jotta saadaan ymmärrys, minkä verran tuo yli kymmenen miljardia on, niin ehkä helpoin tapa ymmärtää luvun tajuton suuruus, on hahmottaa se ajan avulla sekunti päiväksi muutettuna. Miljoona sekuntia on 12 päivää. Miljardi sekuntia on 31 vuotta. Kyllä se Google siis ihan kohtuu käytössä on meillä Suomessakin. (Samalla muuten Antti Järvinen ennusti, että vuonna 2020 kaikki Googlen haut tehdään mobiililaitteella.) Yleinen haaste asiakkaillamme onkin siis se, että he eivät löydy Googlesta. Eivät orgaanisesti eli ilmaiseksi euroja käyttämättä, eivätkä monesti kannattavasti euroja, eli Google Adsiä, käyttäenkään. Toinen yleinen haaste on se, että yrityksen verkkosivut on päivitetty ja sen jälkeen sijoitukset Googlessa ovat romahtaneet. Sivustouudistus on tehty siis kohtalaisen huonosti noin niinkuin hakukoneen ja hakukoneoptimoinnin näkökulmasta. Tai sivusto luodaan ensimmäisen kerran ja se näyttää kyllä hyvältä, mutta ei löydy lainkaan Googlesta. Tuttu tilanne. Alla linkkejä, joista voit lukea vastaukset siihen, miten näitä haasteita ratkotaan: Kuinka vältät liikenteen katoamisen verkkosivu-uudistuksen yhteydessä Miksi jokaisen yrityksen tulee tehdä hakusanatutkimus? ”Verkkosivuni ei sijoitu hakutuloksissa. Missä vika?” Kuinka onnistumme tekemään tuloksekasta Google Ads -mainonta toimialasta riippumatta? 2) Kampanjoiden aitoa tehoa on hankala mitata, minkä lisäksi tärkeää dataa on monessa eri alustassa työläästi tulkittavissa Joka puolella on tärkeää dataa. Toteutettujen kampanjoiden tärkeät luvut ja data ovat kyllä tallessa, mutta ne on levällään eri palveluissa ja kampanjoissa, joten niiden kerääminen yhteen on työlästä. Kokonaiskuvan hahmottaminen sen suhteen, mikä kanava tuottaa aidosti euroja ja toimii kuten pitää, on vähän epäselvää. Lisäksi datan kasaan kokoaminen ja esittäminen selkeästi reaaliajassa tuntuu työläältä. Niin ja mistä tiedän, että data on varmasti luotettavaa? Ovathan kaikki konversiot varmasti tallentuneet? Vai ovatko ne jääneet tallentumatta? Mitkä ovat meille varmasti tärkeimmät mittarit? Entä KPI:it? Rakennetaampa tähän ratkaisuksi Dashboard. Näin näet yhdellä silmäyksellä tarkkaa dataa jokaisesta eri kampanjasta yhdestä paikasta ja yhdellä silmäilyllä. Data on myös helposti tulkittavissa, jolloin voit tehdä dataan pohjautuen oikeita päätöksiä ja suunnitelmia. Lue lisää tästä: Kuinka parannat analytiikkadatasi laatua ja vältät virheelliset johtopäätökset mainonnan kehittämisessä ja budjetoinnin allokoinnissa. Kuvan lähde. 3) Verkkosivusto tai laskeutumissivu ei konvertoi Verkkosivujen tärkein tehtävä on tuottaa toivottuja toimenpiteitä, kuten yhteydenottoja tai euroja kaupan muodossa. Useasti asiakkaillamme on haaste, että näin ei tapahdu. Asiaa aloitetaan tutkimaan ja joskus nähdään jo pintaraapaisultakin asioita, joille voi itse olla sokea, kun kyseessä on oma tuhat kertaa nähty verkkosivusto. Asioita kuten: Ohjataanko kävijä pääsääntöisesti etusivulle? Ohjataanko hänet lainkaan oikeaan paikkaan suoraan? Onko päänavigaatio helppo? Onko sivuston rakenne muuten looginen ja käytettävä? Oikeanlaiset toiminnan kehoitteet, murupolku, ostajapersoonille suunniteltua eri vaiheeseen päätöksentekoprosessia suunniteltua sisältöä, helpot lomakkeet ja tavat ottaa yhteyttä, interaktiivisia sisältöjä esim laiskureita tai kyselyjä yms. Mahdollisuuksia on paljon, minkä takia niiden alle jää helposti. Miten asiaa voidaan kehittää? Lue täältä: Näin aloitat konversio-optimoinnin verkkosivuillasi 4 konversio-optimoinnin työkalua Laskeutumissivun käyttökokemus – mikä sen merkitys on? Copywriting – kasvata myyntiäsi verkossa Kuvan lähde. 4) Verkkokauppa ei konvertoi tai sen konversioprosenttia pitäisi saada kehitettyä Kyseessä on usein samanlainen tilanne kuin kohdassa numero kolme. Nyt otetaan tarkisteluun erityisesti ostosuppilon alku- ja loppupää. Tarkastelun kohteeksti päätyvät myös verkkokaupan käytettävyys. Nopeus. Ostotavat kuten MobilePay, Paypal, Paytrail, Klarna, Visa yms. Ostoskorin pelastaminen. Arvostelut, kuvien määrä, video. Ehdotukset. Oikeastaan se kaikki, mitä Amazonilla on. Täältä lisää: Miksi tuotevertailijat eivät osta verkkokaupastasi? Lataa maksuton 25-sivuinen verkkokauppaa käsittelevä verkkolehti 5) Tarvitaan enemmän tarjouspyyntöjä ja myyntiliidejä tai ylipäätään inbound-koneisto myyntiorganisaatiolle Brian Gray kirjoittaa kirjassaan Sales is Broken, että tänä päivänä jopa 70 % ostoprosessista on jo tehty tai toteutunut ennen kuin itse yritys, asiantuntija tai myyjä pääsee mukaan keskusteluun. Brianin sekä hänen tiiminsä mukaan tämä luku tulee nousemaan 80 % vuoteen 2020 mennessä. Kuten kaikki me olemme sen jo huomanneet, niin mm. päättäjien, johtajien, yrittäjien, suunnittelijoiden, kuluttajien eli kaikkien meidän ostokäyttäyminen ja päätöksentekoprosessi on muuttunut reilusti viime vuosina. Vanhat tavat ja mallit eivät enää toimi. On siis muututtava. Näin on tapahduttava myös myyntiprosessille. Miten vastaat tähän muutokseen? Tässä kolme eri blogikirjoitusta tästä teemasta: Miten liidejä generoidaan verkkosivuilta? Näin saat enemmän liidejä Kuinka b2b-liideille kuuluu myydä? 6) Kuinka erilaiset kampanjat jalkautetaan nopeasti digikanaviin ja miten niitä optimoidaan? Ajankohtainen esimerkki: Black Friday. Suunnitelitko tämän vuoden kampanjasi ajoissa? Olisiko pitänyt? Olisiko apu ollut tarpeen? Pikku hiljaa kaikki hoksaavat osallistua tähän syksyn kovimpaan myyntikampanjaan. Myös lukujen valossa se on ihan relevantti kauppapäivä vieläkin, eikä kyse ole mistään keksitystä jutusta: Black Friday lukuina Suomessa 90 % suomalaisista tietää, mikä on Black Friday 46 % aikoo osallistua tämän vuoden Black Fridayhin 34 % aikoo shoppailla sekä kivijalkakaupoissa että verkossa Suomalainen kuluttaja aikoo shoppailla tämän vuoden Black Fridayssa keskimäärin 221 €:lla. Suomalaiset kuluttajat ostavat Black Fridaysta erityisesti vaatteita, elektroniikkaa sekä kenkiä Lähde: Black Friday Global Tarvitaan siis resursseja tai kumppani, joka voi tarvittaessa reagoida adhock-tilanteisiin nopeasti. Tai sitten suunnitella ja toteuttaa kampanjat huolella alusta loppuun asti, kumppanina. Yksi asiakkaistamme ei ollut yksinkertaisesti muistanut pitää meitä tiedotusloopissaan suunnitellessaan osallistumista eräille messuille. Ja tämä – kuten messuille osallistuminen aina – on iso panostus jo itsessään. Miksi ei siis ottaa hyötyä tapahtuman tai messujen ennakkomarkkinoinnissa some-kanavissa, tehdä mainontaa paikan päällä ja toteuttaa vielä jälkimarkkinointi muullakin tavalla kuin ”Kiitos kaikille ketä kohtasimme!”. Sillä osallistumiseen satsataan jo melkoisesti euroja, niin otetaan siitä nyt enemmän irti! Kampanja sovittiin asiakkaamme kanssa käytännössä WhatsAppissa ja samana päivänä kampanjat olivatkin jo käynnissä. Aluksi ennakkomarkkinointiin osallistumisesta messuille, seuraavana päivänä arvottiin jo lippuja kuluttajille ja lopuksi tehtiin jälkimarkkinointia. Kampanjat rakennettiin kerrasta siten, että seuranta on kunnossa, hyödynnettiin olemassa olevia valmiita lämpimiä yleisöjä ja kampanjoita optimointiin ja dataan pohjautuen. Kampanjoita ei tule todellakaan jättää vain hätäisesti päälle pyörimään ja sanoa: se on siinä. Loppuraportointi toteutettiin heti tapahtuman päätyttyä ja jälkimarkkinoinnissa hyödynnettiin jälleen saavutettuja lämpimiä yleisöjä. Niin ja onhan niitä muitakin kauppapäiviä kuin Black Friday: Singles Day, Cyber Monday, Isänpäivä, Äitienpäivä, Joulumyynti, Pääsiäinen, Vappu, juhannus-kampanja, yrityksen synttärikampanja. Tai sitten rekry-kampanjat, messuille ja tapahtumiin liittyvät kampanjat, tiedotukset, avajaiset jne jne. Mistä apua? Kuinka valitset yrityksellenne sopivan markkinointitoimiston? Asiakaspolun ymmärtäminen on asiakaskokemuksen keskiössä. 7) Uuden palvelun, yrityksen, toimipisteen, tuotteen tai kampanjan lanseeraminen kustannustehokkaasti laajalla näkyvyydellä ja hyvillä tuloksilla Monesti lanseerataan uutta, vaikka on vielä vähän epäselvää sen suhteen mikä toimii, missä kanavassa ja millä tavalla. Miten oman palvelun testaus toimii? Kuinka kypsä markkina on? Uuden toimialueen valtaus? Tai jos vallataan täysin uusi toimiala? Tuodaan jotain uutta toimialalle? Innovaation kaupallistaminen? MVP:n (minimum viable product) markkinointi? Mitä voisi tehdä perinteisen markkinatutkimuksen sijaan? Ja sitten kun homma on lähtenyt liiikkeelle, miten kasvatetaan markkinaosuutta? Miten luodaan brändiä tunnetummaksi? Miten asiakasta palvellaan asiakkaan ostoprosessin eri vaiheissa varmasti oikein? Ja lopuksi, miten tämä kaikki tehdään mitatttavasti? Huh… Tässä hieman materiaalia näiden kysymysten tueksi: Kustannustehokkaan (ja oikeasti hyödyllisen) markkinointitutkimuksen tekemisen ABC Brändin rakentaminen digitaalisella markkinoinnilla Ostoprosessin eri vaiheet digitaalisessa markkinoinnissa 7 + 1. JOKERI Mikä on se juuri teidän yrityksenne haaste? Mikä yrityksenne markkinointiin liittyvä asia pitää sinua valveilla öisin? Minkä digimarkkinointiin liittyvän asian kanssa käytät eniten aikaa viikossa? Voisimmeko jotenkin auttaa? Eli onko sinulla JOKERI? – Mikä se ikinä onkin, keskustellaan. Kun nostat nyt luurin ja keskustelet kanssamme hetken, niin osaat taatusti katsoa haastettasi täysin uusin silmin. Ehkä onnistumme ratkaisemaan sen jo puhelussa? "}]}